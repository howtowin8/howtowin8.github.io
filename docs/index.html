<!DOCTYPE html>
<html lang="zh-cn">
<head prefix="og: http://ogp.me/ns#">
  <meta charset="utf-8">
  <title>中医经典</title>
  <meta http-equiv="X-UA-Compatible" content="IE=Edge,chrome=1">
  <meta name="viewport" content="width=device-width, initial-scale=1">
  <!-- Canonical links -->
  <link rel="canonical" href="https://hexo.io/docs/index.html">
  <!-- Alternative links -->
  
    
      <link rel="alternative" hreflang="en" href="https://hexo.io/docs/index.html">
    
      <link rel="alternative" hreflang="zh-tw" href="https://hexo.io/zh-tw/docs/index.html">
    
      <link rel="alternative" hreflang="zh-cn" href="https://hexo.io/zh-cn/docs/index.html">
    
      <link rel="alternative" hreflang="ru" href="https://hexo.io/ru/docs/index.html">
    
      <link rel="alternative" hreflang="ko" href="https://hexo.io/ko/docs/index.html">
    
      <link rel="alternative" hreflang="pt-br" href="https://hexo.io/pt-br/docs/index.html">
    
      <link rel="alternative" hreflang="th" href="https://hexo.io/th/docs/index.html">
    
  
  <!-- Icon -->
  <link rel="apple-touch-icon" sizes="57x57" href="/icon/apple-touch-icon-57x57.png">
  <link rel="apple-touch-icon" sizes="114x114" href="/icon/apple-touch-icon-114x114.png">
  <link rel="apple-touch-icon" sizes="72x72" href="/icon/apple-touch-icon-72x72.png">
  <link rel="apple-touch-icon" sizes="144x144" href="/icon/apple-touch-icon-144x144.png">
  <link rel="apple-touch-icon" sizes="60x60" href="/icon/apple-touch-icon-60x60.png">
  <link rel="apple-touch-icon" sizes="120x120" href="/icon/apple-touch-icon-120x120.png">
  <link rel="apple-touch-icon" sizes="76x76" href="/icon/apple-touch-icon-76x76.png">
  <link rel="apple-touch-icon" sizes="152x152" href="/icon/apple-touch-icon-152x152.png">
  <link rel="icon" type="image/png" href="/icon/favicon-196x196.png" sizes="196x196">
  <link rel="icon" type="image/png" href="/icon/favicon-160x160.png" sizes="160x160">
  <link rel="icon" type="image/png" href="/icon/favicon-96x96.png" sizes="96x96">
  <link rel="icon" type="image/png" href="/icon/favicon-16x16.png" sizes="16x16">
  <link rel="icon" type="image/png" href="/icon/favicon-32x32.png" sizes="32x32">
  <meta name="msapplication-TileColor" content="#2f83cd">
  <meta name="msapplication-TileImage" content="/icon/mstile-144x144.png">
  <!-- CSS -->
  <!-- build:css build/css/navy.css -->
  <link rel="stylesheet" href="/css/navy.css">
  <!-- endbuild -->
  <link rel="stylesheet" href="https://cdn.jsdelivr.net/npm/typeface-lato@0.0.75/index.min.css">
  <link rel="stylesheet" href="https://cdn.jsdelivr.net/npm/font-awesome@4.3.0/css/font-awesome.min.css">
  <link rel="stylesheet" href="https://cdn.jsdelivr.net/docsearch.js/1/docsearch.min.css">
  <!-- RSS -->
  <link rel="alternate" href="/atom.xml" title="中医经典">
  <!-- Open Graph -->
  <meta name="description" content="素问卷一上古天真论篇第一昔在黄帝，生而神灵，弱而能言，幼而徇齐，长而敦敏，成而登天。 乃问于天师曰：余闻上古之人，春秋皆度百岁，而动作不衰；今时之人，年半百而动作皆衰者，时世异耶？人将失之耶？ 岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。 今时之人不然也，以酒为浆，以妄为常，醉以入房，以欲竭其精，以耗散其真，不知持满，不时">
<meta property="og:type" content="website">
<meta property="og:title" content="中医经典">
<meta property="og:url" content="https:&#x2F;&#x2F;hexo.io&#x2F;docs&#x2F;index.html">
<meta property="og:site_name" content="中医经典">
<meta property="og:description" content="素问卷一上古天真论篇第一昔在黄帝，生而神灵，弱而能言，幼而徇齐，长而敦敏，成而登天。 乃问于天师曰：余闻上古之人，春秋皆度百岁，而动作不衰；今时之人，年半百而动作皆衰者，时世异耶？人将失之耶？ 岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。 今时之人不然也，以酒为浆，以妄为常，醉以入房，以欲竭其精，以耗散其真，不知持满，不时">
<meta property="og:locale" content="zh-cn">
<meta property="article:published_time" content="2019-10-28T08:02:05.273Z">
<meta property="article:modified_time" content="2019-10-28T08:02:05.273Z">
<meta property="article:author" content="Mr.Huang">
<meta name="twitter:card" content="summary">
  <!-- Google Analytics -->
  
  <script async src="//pagead2.googlesyndication.com/pagead/js/adsbygoogle.js"></script>
  <script>
     (adsbygoogle = window.adsbygoogle || []).push({
          google_ad_client: "ca-pub-6482217598104186",
          enable_page_level_ads: true
     });
  </script>
</head>

<body>
  <div id="container">
    <header id="header" class="wrapper">
  <div id="header-inner" class="inner">
    <h1 id="logo-wrap">
      <a href="/zh-cn/" id="logo">Mr.Huang</a>
    </h1>
    <nav id="main-nav">
      <a href="/zh-cn/docs/" class="main-nav-link">典籍</a><a href="/zh-cn/api/" class="main-nav-link">医案</a><a href="/news/" class="main-nav-link">杂谈</a>
      <a href="https://github.com/howtowin8" target="_blank" rel="noopener external nofollow noreferrer" class="main-nav-link"><i class="fa fa-github-alt"></i></a>
      
    </nav>
    <div id="lang-select-wrap">
      <label id="lang-select-label"><i class="fa fa-globe"></i><span>简体中文</span></label>
      
    </div>
    <a id="mobile-nav-toggle">
      <span class="mobile-nav-toggle-bar"></span>
      <span class="mobile-nav-toggle-bar"></span>
      <span class="mobile-nav-toggle-bar"></span>
    </a>
  </div>
</header>

    <div id="content-wrap">
  <div id="content" class="wrapper">
    <div id="content-inner">
      <article class="article-container" itemscope itemtype="http://schema.org/Article">
        <div class="article-inner">
          <div class="article">
            <div class="inner">
              <header class="article-header">
                <h1 class="article-title" itemprop="name"></h1>
                <a href="https://github.com/hexojs/site/edit/master/source/docs/index.md" target="_blank" rel="noopener external nofollow noreferrer" class="article-edit-link" title="改进本文"><i class="fa fa-pencil"></i></a>
              </header>
              <div class="article-content" itemprop="articleBody">
                <h2 id="素问" class="article-heading"><a href="#素问" class="headerlink" title="素问"></a>素问<a class="article-anchor" href="#素问" aria-hidden="true"></a></h2><h3 id="卷一" class="article-heading"><a href="#卷一" class="headerlink" title="卷一"></a>卷一<a class="article-anchor" href="#卷一" aria-hidden="true"></a></h3><h4 id="上古天真论篇第一" class="article-heading"><a href="#上古天真论篇第一" class="headerlink" title="上古天真论篇第一"></a>上古天真论篇第一<a class="article-anchor" href="#上古天真论篇第一" aria-hidden="true"></a></h4><p>昔在黄帝，生而神灵，弱而能言，幼而徇齐，长而敦敏，成而登天。</p>
<p>乃问于天师曰：余闻上古之人，春秋皆度百岁，而动作不衰；今时之人，年半百而动作皆衰者，时世异耶？人将失之耶？</p>
<p>岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。</p>
<p>今时之人不然也，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。</p>
<p>夫上古圣人之教下也，皆谓之虚邪贼风，避之有时，恬惔虚无，真气从之，精神内守，病安从来。</p>
<p>是以志闲而少欲，心安而不惧，形劳而不倦，气从以顺，各从其欲，皆得所愿。</p>
<p>故美其食，任其服，乐其俗，高下不相慕，其民故曰朴。</p>
<p>是以嗜欲不能劳其目，淫邪不能惑其心，愚智贤不肖，不惧于物，故合于道。</p>
<p>所以能年皆度百岁而动作不衰者，以其德全不危也。</p>
<p>帝曰：人年老而无子者，材力尽邪？将天数然也？</p>
<p>岐伯曰：女子七岁，肾气盛，齿更发长。</p>
<p>二七，而天癸至，任脉通，太冲脉盛，月事以时下，故有子。</p>
<p>三七，肾气平均，故真牙生而长极。</p>
<p>四七，筋骨坚，发长极，身体盛壮。</p>
<p>五七，阳明脉衰，面始焦，发始堕。</p>
<p>六七，三阳脉衰于上，面皆焦，发始白。</p>
<p>七七，任脉虚，太冲脉衰少，天癸竭，地道不通，故形坏而无子也。</p>
<p>丈夫八岁，肾气实，发长齿更。</p>
<p>二八，肾气盛，天癸至，精气溢泻，阴阳和，故能有子。</p>
<p>三八，肾气平均，筋骨劲强，故真牙生而长极。</p>
<p>四八，筋骨隆盛，肌肉满壮。</p>
<p>五八，肾气衰，发堕齿槁。</p>
<p>六八，阳气衰竭于上，面焦，发鬓颁白。</p>
<p>七八，肝气衰，筋不能动，天癸竭，精少，肾脏衰，形体皆极。</p>
<p>八八，则齿发去。</p>
<p>肾者主水，受五脏六腑之精而藏之，故五脏盛，乃能泻。</p>
<p>今五脏皆衰，筋骨解堕，天癸尽矣，故发鬓白，身体重，行步不正，而无子耳。</p>
<p>帝曰：有其年已老，而有子者，何也？</p>
<p>岐伯曰：此其天寿过度，气脉常通，而肾气有余也。此虽有子，男子不过尽八八，女子不过尽七七，而天地之精气皆竭矣。</p>
<p>帝曰：夫道者年皆百岁，能有子乎？</p>
<p>岐伯曰：夫道者能却老而全形，身年虽寿，能生子也。</p>
<p>黄帝曰：余闻上古有真人者，提挈天地，把握阴阳，呼吸精气，独立守神，肌肉若一，故能寿敝天地，无有终时，此其道生。</p>
<p>中古之时，有至人者，淳德全道，和于阴阳，调于四时，去世离俗，积精全神，游行天地之间，视听八远之外，此盖益其寿命而强者也，亦归于真人。</p>
<p>其次有圣人者，处天地之和，从八风之理，适嗜欲于世俗之间，无恚嗔之心，行不欲离于世，被服章，举不欲观于俗，外不劳形于事，内无思想之患，以恬愉为务，以自得为功，形体不敝，精神不散，亦可以百数。</p>
<p>其次有贤人者，法则天地，象似日月，辨列星辰，逆从阴阳，分别四时，将从上古合同于道，亦可使益寿而有极时。</p>
<hr>
<h4 id="四气调神大论篇第二" class="article-heading"><a href="#四气调神大论篇第二" class="headerlink" title="四气调神大论篇第二"></a>四气调神大论篇第二<a class="article-anchor" href="#四气调神大论篇第二" aria-hidden="true"></a></h4><p>春三月，此为发陈。天地俱生，万物以荣，夜卧早起，广步于庭，被发缓形，以使志生，生而勿杀，予而勿夺，赏而勿罚，此春气之应，养生之道也；逆之则伤肝，夏为寒变，奉长者少。</p>
<p>夏三月，此为蕃秀。天地气交，万物华实，夜卧早起，无厌于日，使志勿怒，使华英成秀，使气得泄，若所爱在外，此夏气之应，养长之道也；逆之则伤心，秋为痎疟，奉收者少，冬至重病。</p>
<p>秋三月，此谓容平。天气以急，地气以明，早卧早起，与鸡俱兴，使志安宁，以缓秋刑，收敛神气，使秋气平，无外其志，使肺气清，此秋气之应，养收之道也；逆之则伤肺，冬为飧泄，奉藏者少。</p>
<p>冬三月，此为闭藏。水冰地坼，勿扰乎阳，早卧晚起，必待日光，使志若伏若匿，若有私意，若已有得，去寒就温，无泄皮肤，使气极夺。此冬气之应，养藏之道也；逆之则伤肾，春为痿厥，奉生者少。</p>
<p>天气清净，光明者也，藏德不止，故不下也。</p>
<p>天明则日月不明，邪害空窍。</p>
<p>阳气者闭塞，地气者冒明，云雾不精，则上应白露不下。</p>
<p>交通不表，万物命故不施，不施则名木多死。</p>
<p>恶气不发，风雨不节，白露不下，则菀不荣。</p>
<p>贼风数至，暴雨数起，天地四时不相保，与道相失，则未央绝灭。</p>
<p>唯圣人从之，故身无奇病，万物不失，生气不竭。</p>
<p>逆春气则少阳不生，肝气内变。</p>
<p>逆夏气则太阳不长，心气内洞。</p>
<p>逆秋气则太阴不收，肺气焦满。</p>
<p>逆冬气则少阴不藏，肾气独沉。</p>
<p>夫四时阴阳者，万物之根本也。所以圣人春夏养阳，秋冬养阴，以从其根；故与万物沉浮于生长之门。逆其根则伐其本，坏其真矣。</p>
<p>故阴阳四时者，万物之终始也；生死之本也；逆之则灾害生，从之则苛疾不起，是谓得道。</p>
<p>道者，圣人行之，愚者佩之。从阴阳则生，逆之则死；从之则治，逆之则乱。反顺为逆，是谓内格。</p>
<p>是故圣人不治已病，治未病；不治已乱，治未乱，此之谓也。夫病已成而后药之，乱己成而后治之，譬犹渴而穿井，斗而铸锥，不亦晚乎？</p>
<hr>
<h4 id="生气通天论篇第三" class="article-heading"><a href="#生气通天论篇第三" class="headerlink" title="生气通天论篇第三"></a>生气通天论篇第三<a class="article-anchor" href="#生气通天论篇第三" aria-hidden="true"></a></h4><p>黄帝曰：夫自古通天者，生之本，本于阴阳。</p>
<p>天地之间，六合之内，其气九州、九窍、五脏十二节，皆通乎天气。</p>
<p>其生五，其气三，数犯此者，则邪气伤人，此寿命之本也。</p>
<p>苍天之气，清静则志意治，顺之则阳气固，虽有贼邪，弗能害也，此因时之序。</p>
<p>故圣人传精神，服天气而通神明。失之则内闭九窍，外壅肌肉，卫气解散，此谓自伤，气之削也。</p>
<p>阳气者，若天与日，失其所，则折寿而不彰。故天运当以日光明。是故阳因而上，卫外者也。</p>
<p>因于寒，欲如运枢，起居如惊，神气乃浮。</p>
<p>因于暑，汗，烦则喘喝，静则多言，体若燔炭，汗出而散。</p>
<p>因于湿，首如裹，湿热不攘，大筋緛短，小筋驰长。緛短为拘，驰长为痿。</p>
<p>因于气，为肿，四维相代，阳气乃竭。</p>
<p>阳气者，烦劳则张，精绝，辟积于夏，使人煎厥；目盲不可以视，耳闭不可以听，溃溃乎若坏都，汨汨乎不可止。</p>
<p>阳气者，大怒则形气绝而血菀于上，使人薄厥。</p>
<p>有伤于筋，纵，其若不容。</p>
<p>汗出偏沮，使人偏枯。</p>
<p>汗出见湿，乃生痤疿。</p>
<p>高梁之变，足生大丁，受如持虚。</p>
<p>劳汗当风，寒薄为皶，郁乃痤。</p>
<p>阳气者，精则养神，柔则养筋。</p>
<p>开阖不得，寒气从之，乃生大偻。</p>
<p>陷脉为瘘，留连肉腠，俞气化薄，传为善畏，及为惊骇。</p>
<p>营气不从，逆于肉理，乃生痈肿。</p>
<p>魄汗未尽，形弱而气烁，穴俞以闭，发为风疟。</p>
<p>故风者，百病之始也，清静则肉腠闭拒，虽有大风苛毒，弗之能害，此因时之序也。</p>
<p>故病久则传化，上下不并，良医弗为。</p>
<p>故阳畜积病死，而阳气当隔。隔者当泻，不亟正治，粗乃败之。</p>
<p>故阳气者，一日而主外。平旦人气生，日中而阳气隆，日西而阳气已虚，气门乃闭。</p>
<p>是故暮而收拒，无扰筋骨，无见雾露，反此三时，形乃困薄。</p>
<p>岐伯曰：阴者，藏精而起亟也，阳者，卫外而为固也。</p>
<p>阴不胜其阳，则脉流薄疾，并乃狂。阳不胜其阴，则五脏气争，九窍不通。</p>
<p>是以圣人陈阴阳，筋脉和同，骨髓坚固，气血皆从。如是则内外调和，邪不能害，耳目聪明，气立如故。</p>
<p>风客淫气，精乃亡，邪伤肝也。</p>
<p>因而饱食，筋脉横解，肠澼为痔。</p>
<p>因而大饮，则气逆。</p>
<p>因而强力，肾气乃伤，高骨乃坏。</p>
<p>凡阴阳之要，阳密乃固，两者不和，若春无秋，若冬无夏。因而和之，是谓圣度。</p>
<p>故阳强不能密，阴气乃绝。</p>
<p>阴平阳秘，精神乃治；阴阳离决，精气乃绝。</p>
<p>因于露风，乃生寒热。</p>
<p>是以春伤于风，邪气留连，乃为洞泄。</p>
<p>夏伤于暑，秋为痎疟。</p>
<p>秋伤于湿，上逆而咳，发为痿厥。</p>
<p>冬伤于寒，春必温病。</p>
<p>四时之气，更伤五脏。</p>
<p>阴之所生，本在五味；阴之五宫，伤在五味。</p>
<p>是故味过于酸，肝气以津，脾气乃绝。</p>
<p>味过于咸，大骨气劳，短肌，心气抑。</p>
<p>味过于甘，心气喘满，色黑，肾气不衡。</p>
<p>味过于苦，脾气不濡，胃气乃厚。</p>
<p>味过于辛，筋脉沮弛，精神乃央。</p>
<p>是故谨和五味，骨正筋柔，气血以流，腠理以密，如是则骨气以精。谨道如法，长有天命。</p>
<hr>
<h4 id="金匮真言论篇第四" class="article-heading"><a href="#金匮真言论篇第四" class="headerlink" title="金匮真言论篇第四"></a>金匮真言论篇第四<a class="article-anchor" href="#金匮真言论篇第四" aria-hidden="true"></a></h4><p>黄帝问曰：天有八风，经有五风，何谓？</p>
<p>岐伯对曰：八风发邪以为经风，触五脏，邪气发病。</p>
<p>所谓得四时之胜者，春胜长夏，长夏胜冬，冬胜夏，夏胜秋，秋胜春，所谓四时之胜也。</p>
<p>东风生于春，病在肝，俞在颈项；南风生于夏，病在心，俞在胸肋；西风生于秋，病在肺，俞在肩背；北风生于冬，病在肾，俞在腰股；中央为土，病在脾，俞在脊。</p>
<p>故春气者，病在头；夏气者，病在脏；秋气者，病在肩背；冬气者，病在四肢。</p>
<p>故春善病鼽衄，仲夏善病胸胁，长夏善病洞泄寒中，秋善病风疟，冬善痹厥。</p>
<p>故冬不按蹻，春不鼽衄；春不病颈项，仲夏不病胸肋；长夏不病洞泄寒中，秋不病风疟，冬不病痹厥，飧泄而汗出也。</p>
<p>夫精者，身之本也。故藏于精者，春不病温。夏暑汗不出者，秋成风疟，此平人脉法也。</p>
<p>故曰：阴中有阴，阳中有阳。平旦至日中，天之阳，阳中之阳也；日中至黄昏，天之阳，阳中之阴也；合夜至鸡鸣，天之阴，阴中之阴也；鸡鸣至平旦，天之阴，阴中之阳也。</p>
<p>故人亦应之，夫言人之阴阳，则外为阳，内为阴。言人身之阴阳，则背为阳，腹为阴。言人身之脏腑中阴阳，则脏者为阴，腑者为阳。肝、心、脾、肺、肾，五脏皆为阴，胆、胃、大肠、小肠、膀胱、三焦，六腑皆为阳。</p>
<p>所以欲知阴中之阴，阳中之阳者，何也？为冬病在阴，夏病在阳，春病在阴，秋病在阳，皆视其所在，为施针石也。</p>
<p>故背为阳，阳中之阳，心也；背为阳，阳中之阴，肺也；腹为阴，阴中之阴，肾也，阴中之阳，肝也；腹为阴，阴中之至阴，脾也。</p>
<p>此皆阴阳表里，内外雌雄，相输应也。故以应天之阴阳也。</p>
<p>帝曰：五脏应四时，各有收受乎？</p>
<p>岐伯曰：有。</p>
<p>东方青色，入通于肝，开窍于目，藏精于肝。其病发惊骇，其味酸，其类草木，其畜鸡，其谷麦，其应四时，上为岁星，是以春气在头也。其音角，其数八，是以知病之在筋也，其臭臊。</p>
<p>南方赤色，入通于心，开窍于耳，藏于心，故病在五脏。其味苦，其类火，其畜羊，其谷黍，其应四时，上为荧惑星。是以知病之在脉也。其音徵，其数七，其臭焦。</p>
<p>中央黄色，入通于脾，开窍于口，藏精于脾，故病在舌本。其味甘，其类土，其畜牛，其谷稷，其应四时，上为镇星。是以知病之在肉也。其音宫，其数五，其臭香。</p>
<p>西方白色，入通于肺，开窍于鼻，藏精于肺，故病背。其味辛，其类金，其畜马，其谷稻，其应四时，上为太白星。是以知病之在皮毛也。其音商，其数九，其臭腥。</p>
<p>北方黑色，入通于肾，开窍于二阴，藏精于肾，故病在膝。其味咸，其类水，其畜彘，其谷豆，其应四时，上为辰星。是以知病之在骨也。其音羽，其数六，其臭腐。</p>
<p>故善为脉者，谨察五脏六腑，一逆一从，阴阳表里，雌雄之纪，藏之心意，合心于精，非其人勿教，非其真勿授，是谓得道。</p>

              </div>
              <footer class="article-footer">
                <time class="article-footer-updated" datetime="2019-10-28T08:02:05.273Z" itemprop="dateModified">上次更新：2019-10-28</time>
                <a href="素问卷二.html" class="article-footer-next" title="素问卷二"><span>下一页</span><i class="fa fa-chevron-right"></i></a>
              </footer>
              
            </div>
          </div>
          <aside id="article-toc" role="navigation">
            <div id="article-toc-inner">
              
              <strong class="sidebar-title">目录</strong>
              <ol class="toc"><li class="toc-item toc-level-2"><a class="toc-link" href="#素问"><span class="toc-text">素问</span></a><ol class="toc-child"><li class="toc-item toc-level-3"><a class="toc-link" href="#卷一"><span class="toc-text">卷一</span></a><ol class="toc-child"><li class="toc-item toc-level-4"><a class="toc-link" href="#上古天真论篇第一"><span class="toc-text">上古天真论篇第一</span></a></li><li class="toc-item toc-level-4"><a class="toc-link" href="#四气调神大论篇第二"><span class="toc-text">四气调神大论篇第二</span></a></li><li class="toc-item toc-level-4"><a class="toc-link" href="#生气通天论篇第三"><span class="toc-text">生气通天论篇第三</span></a></li><li class="toc-item toc-level-4"><a class="toc-link" href="#金匮真言论篇第四"><span class="toc-text">金匮真言论篇第四</span></a></li></ol></li></ol></li></ol>
              <a href="#" id="article-toc-top">回到顶部</a>
            </div>
          </aside>
        </div>
      </article>
      <aside id="sidebar" role="navigation">
  <div class="inner">
    <strong class="sidebar-title">黄帝内经</strong><a href="index.html" class="sidebar-link current">素问卷一</a><a href="素问卷二.html" class="sidebar-link">素问卷二</a><a href="素问卷三.html" class="sidebar-link">素问卷三</a><a href="素问卷四.html" class="sidebar-link">素问卷四</a><a href="素问卷五.html" class="sidebar-link">素问卷五</a><a href="素问卷六.html" class="sidebar-link">素问卷六</a><a href="素问卷七.html" class="sidebar-link">素问卷七</a><a href="素问卷八.html" class="sidebar-link">素问卷八</a><a href="素问卷九.html" class="sidebar-link">素问卷九</a><a href="素问卷十.html" class="sidebar-link">素问卷十</a><a href="素问卷十一.html" class="sidebar-link">素问卷十一</a><strong class="sidebar-title">伤寒论</strong><a href="writing.html" class="sidebar-link">写作</a><a href="front-matter.html" class="sidebar-link">Front-matter</a><a href="tag-plugins.html" class="sidebar-link">标签插件</a><a href="asset-folders.html" class="sidebar-link">资源文件夹</a><a href="data-files.html" class="sidebar-link">数据文件夹</a><a href="server.html" class="sidebar-link">服务器</a><a href="generating.html" class="sidebar-link">生成器</a><strong class="sidebar-title">神农本草经</strong><a href="github-pages.html" class="sidebar-link">GitHub Pages</a><a href="gitlab-pages.html" class="sidebar-link">GitLab Pages</a><a href="one-command-deployment.html" class="sidebar-link">一键部署</a><strong class="sidebar-title">医学衷中参西录</strong><a href="permalinks.html" class="sidebar-link">永久链接</a><a href="themes.html" class="sidebar-link">主题</a><a href="templates.html" class="sidebar-link">模版</a><a href="variables.html" class="sidebar-link">变量</a><a href="helpers.html" class="sidebar-link">辅助函数</a><a href="internationalization.html" class="sidebar-link">国际化 (i18n)</a><a href="plugins.html" class="sidebar-link">插件</a><strong class="sidebar-title">李可老中医急危重症疑难病经验专辑</strong><a href="troubleshooting.html" class="sidebar-link">问题解答</a><a href="contributing.html" class="sidebar-link">贡献</a>
  </div>
</aside>
    </div>
  </div>
</div>

    <footer id="footer" class="wrapper">
  <div class="inner">
    <div id="footer-copyright">
      &copy; 2019 <a href="https://github.com/hexojs/hexo/graphs/contributors" rel="external nofollow noreferrer" target="_blank">Mr.Huang</a><br>
      Documentation licensed under <a href="http://creativecommons.org/licenses/by/4.0/" rel="external nofollow noreferrer" target="_blank">CC BY 4.0</a>.
    </div>
    <div id="footer-links">
      <a href="https://www.netlify.com/" rel="external nofollow noreferrer" class="footer-link" target="_blank"><img src="https://www.netlify.com/img/global/badges/netlify-dark.svg" style="margin-bottom:-14px"/></a>
      <a href="https://twitter.com/" rel="external nofollow noreferrer" class="footer-link" target="_blank"><i class="fa fa-twitter"></i></a>
      <a href="https://github.com/howtowin8" rel="external nofollow noreferrer" class="footer-link" target="_blank"><i class="fa fa-github-alt"></i></a>
    </div>
  </div>
</footer>

  </div>
  <div id="mobile-nav-dimmer"></div>
  <nav id="mobile-nav">
  <div id="mobile-nav-inner">
    <ul id="mobile-nav-list">
      <a href="/zh-cn/docs/" class="mobile-nav-link">典籍</a><a href="/zh-cn/api/" class="mobile-nav-link">医案</a><a href="/news/" class="mobile-nav-link">杂谈</a>
      <li class="mobile-nav-item">
        <a href="https://github.com/howtowin8" class="mobile-nav-link" rel="external" target="_blank">GitHub</a>
      </li>
    </ul>
    
      <strong class="mobile-nav-title">黄帝内经</strong><a href="index.html" class="mobile-nav-link current">素问卷一</a><a href="素问卷二.html" class="mobile-nav-link">素问卷二</a><a href="素问卷三.html" class="mobile-nav-link">素问卷三</a><a href="素问卷四.html" class="mobile-nav-link">素问卷四</a><a href="素问卷五.html" class="mobile-nav-link">素问卷五</a><a href="素问卷六.html" class="mobile-nav-link">素问卷六</a><a href="素问卷七.html" class="mobile-nav-link">素问卷七</a><a href="素问卷八.html" class="mobile-nav-link">素问卷八</a><a href="素问卷九.html" class="mobile-nav-link">素问卷九</a><a href="素问卷十.html" class="mobile-nav-link">素问卷十</a><a href="素问卷十一.html" class="mobile-nav-link">素问卷十一</a><strong class="mobile-nav-title">伤寒论</strong><a href="writing.html" class="mobile-nav-link">写作</a><a href="front-matter.html" class="mobile-nav-link">Front-matter</a><a href="tag-plugins.html" class="mobile-nav-link">标签插件</a><a href="asset-folders.html" class="mobile-nav-link">资源文件夹</a><a href="data-files.html" class="mobile-nav-link">数据文件夹</a><a href="server.html" class="mobile-nav-link">服务器</a><a href="generating.html" class="mobile-nav-link">生成器</a><strong class="mobile-nav-title">神农本草经</strong><a href="github-pages.html" class="mobile-nav-link">GitHub Pages</a><a href="gitlab-pages.html" class="mobile-nav-link">GitLab Pages</a><a href="one-command-deployment.html" class="mobile-nav-link">一键部署</a><strong class="mobile-nav-title">医学衷中参西录</strong><a href="permalinks.html" class="mobile-nav-link">永久链接</a><a href="themes.html" class="mobile-nav-link">主题</a><a href="templates.html" class="mobile-nav-link">模版</a><a href="variables.html" class="mobile-nav-link">变量</a><a href="helpers.html" class="mobile-nav-link">辅助函数</a><a href="internationalization.html" class="mobile-nav-link">国际化 (i18n)</a><a href="plugins.html" class="mobile-nav-link">插件</a><strong class="mobile-nav-title">李可老中医急危重症疑难病经验专辑</strong><a href="troubleshooting.html" class="mobile-nav-link">问题解答</a><a href="contributing.html" class="mobile-nav-link">贡献</a>
    
  </div>
  <div id="mobile-lang-select-wrap">
    <span id="mobile-lang-select-label"><i class="fa fa-globe"></i><span>简体中文</span></span>
    <select id="mobile-lang-select" data-canonical="docs/index.html">
      
        <option value="en">English</option>
      
        <option value="zh-tw">正體中文</option>
      
        <option value="zh-cn" selected>简体中文</option>
      
        <option value="ru">Русский</option>
      
        <option value="ko">한국어</option>
      
        <option value="pt-br">Português (Brasil)</option>
      
        <option value="th">ภาษาไทย</option>
      
    </select>
  </div>
</nav>
  <!-- Scripts -->
<!-- Cookie -->
<script src="https://cdn.jsdelivr.net/npm/js-cookie@2/src/js.cookie.min.js"></script>
<!-- build:js build/js/main.js -->
<script src="/js/lang_select.js"></script>
<script src="/js/toc.js"></script>
<script src="/js/mobile_nav.js"></script>
<!-- endbuild -->

<!-- Algolia -->


</body>
</html>