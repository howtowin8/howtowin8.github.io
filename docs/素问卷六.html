<!DOCTYPE html>
<html lang="zh-cn">
<head prefix="og: http://ogp.me/ns#">
  <meta charset="utf-8">
  <title>中医经典</title>
  <meta http-equiv="X-UA-Compatible" content="IE=Edge,chrome=1">
  <meta name="viewport" content="width=device-width, initial-scale=1">
  <!-- Canonical links -->
  <link rel="canonical" href="https://hexo.io/docs/%E7%B4%A0%E9%97%AE%E5%8D%B7%E5%85%AD.html">
  <!-- Alternative links -->
  
    
      <link rel="alternative" hreflang="en" href="https://hexo.io/docs/%E7%B4%A0%E9%97%AE%E5%8D%B7%E5%85%AD.html">
    
      <link rel="alternative" hreflang="zh-tw" href="https://hexo.io/zh-tw/docs/%E7%B4%A0%E9%97%AE%E5%8D%B7%E5%85%AD.html">
    
      <link rel="alternative" hreflang="zh-cn" href="https://hexo.io/zh-cn/docs/%E7%B4%A0%E9%97%AE%E5%8D%B7%E5%85%AD.html">
    
      <link rel="alternative" hreflang="ru" href="https://hexo.io/ru/docs/%E7%B4%A0%E9%97%AE%E5%8D%B7%E5%85%AD.html">
    
      <link rel="alternative" hreflang="ko" href="https://hexo.io/ko/docs/%E7%B4%A0%E9%97%AE%E5%8D%B7%E5%85%AD.html">
    
      <link rel="alternative" hreflang="pt-br" href="https://hexo.io/pt-br/docs/%E7%B4%A0%E9%97%AE%E5%8D%B7%E5%85%AD.html">
    
      <link rel="alternative" hreflang="th" href="https://hexo.io/th/docs/%E7%B4%A0%E9%97%AE%E5%8D%B7%E5%85%AD.html">
    
  
  <!-- Icon -->
  <link rel="apple-touch-icon" sizes="57x57" href="/icon/apple-touch-icon-57x57.png">
  <link rel="apple-touch-icon" sizes="114x114" href="/icon/apple-touch-icon-114x114.png">
  <link rel="apple-touch-icon" sizes="72x72" href="/icon/apple-touch-icon-72x72.png">
  <link rel="apple-touch-icon" sizes="144x144" href="/icon/apple-touch-icon-144x144.png">
  <link rel="apple-touch-icon" sizes="60x60" href="/icon/apple-touch-icon-60x60.png">
  <link rel="apple-touch-icon" sizes="120x120" href="/icon/apple-touch-icon-120x120.png">
  <link rel="apple-touch-icon" sizes="76x76" href="/icon/apple-touch-icon-76x76.png">
  <link rel="apple-touch-icon" sizes="152x152" href="/icon/apple-touch-icon-152x152.png">
  <link rel="icon" type="image/png" href="/icon/favicon-196x196.png" sizes="196x196">
  <link rel="icon" type="image/png" href="/icon/favicon-160x160.png" sizes="160x160">
  <link rel="icon" type="image/png" href="/icon/favicon-96x96.png" sizes="96x96">
  <link rel="icon" type="image/png" href="/icon/favicon-16x16.png" sizes="16x16">
  <link rel="icon" type="image/png" href="/icon/favicon-32x32.png" sizes="32x32">
  <meta name="msapplication-TileColor" content="#2f83cd">
  <meta name="msapplication-TileImage" content="/icon/mstile-144x144.png">
  <!-- CSS -->
  <!-- build:css build/css/navy.css -->
  <link rel="stylesheet" href="/css/navy.css">
  <!-- endbuild -->
  <link rel="stylesheet" href="https://cdn.jsdelivr.net/npm/typeface-lato@0.0.75/index.min.css">
  <link rel="stylesheet" href="https://cdn.jsdelivr.net/npm/font-awesome@4.3.0/css/font-awesome.min.css">
  <link rel="stylesheet" href="https://cdn.jsdelivr.net/docsearch.js/1/docsearch.min.css">
  <!-- RSS -->
  <link rel="alternate" href="/atom.xml" title="中医经典">
  <!-- Open Graph -->
  <meta name="description" content="素问卷六玉机真藏论篇第十九黄帝问曰：春脉如弦，何如而弦？ 岐伯对曰：春脉者，肝也，东方木也，万物之所以始生也，故其气来软弱，轻虚而滑，端直以长，故曰弦，反此者病。 帝曰：何如而反？ 岐伯曰：其气来实而强，此谓太过，病在外。其气来不实而微，此谓不及，病在中。 帝曰：春脉太过与不及，其病皆何如？ 岐伯曰：太过则令人善忘，忽忽眩冒而巅疾；其不及，则令人胸痛引背，下则两胁胠满。 帝曰：善。夏脉如钩，何如而">
<meta property="og:type" content="website">
<meta property="og:title" content="中医经典">
<meta property="og:url" content="https:&#x2F;&#x2F;hexo.io&#x2F;docs&#x2F;%E7%B4%A0%E9%97%AE%E5%8D%B7%E5%85%AD.html">
<meta property="og:site_name" content="中医经典">
<meta property="og:description" content="素问卷六玉机真藏论篇第十九黄帝问曰：春脉如弦，何如而弦？ 岐伯对曰：春脉者，肝也，东方木也，万物之所以始生也，故其气来软弱，轻虚而滑，端直以长，故曰弦，反此者病。 帝曰：何如而反？ 岐伯曰：其气来实而强，此谓太过，病在外。其气来不实而微，此谓不及，病在中。 帝曰：春脉太过与不及，其病皆何如？ 岐伯曰：太过则令人善忘，忽忽眩冒而巅疾；其不及，则令人胸痛引背，下则两胁胠满。 帝曰：善。夏脉如钩，何如而">
<meta property="og:locale" content="zh-cn">
<meta property="article:published_time" content="2019-10-28T08:07:28.685Z">
<meta property="article:modified_time" content="2019-10-28T08:07:28.685Z">
<meta property="article:author" content="Mr.Huang">
<meta name="twitter:card" content="summary">
  <!-- Google Analytics -->
  
  <script async src="//pagead2.googlesyndication.com/pagead/js/adsbygoogle.js"></script>
  <script>
     (adsbygoogle = window.adsbygoogle || []).push({
          google_ad_client: "ca-pub-6482217598104186",
          enable_page_level_ads: true
     });
  </script>
</head>

<body>
  <div id="container">
    <header id="header" class="wrapper">
  <div id="header-inner" class="inner">
    <h1 id="logo-wrap">
      <a href="/zh-cn/" id="logo">Mr.Huang</a>
    </h1>
    <nav id="main-nav">
      <a href="/zh-cn/docs/" class="main-nav-link">典籍</a><a href="/zh-cn/api/" class="main-nav-link">医案</a><a href="/news/" class="main-nav-link">杂谈</a>
      <a href="https://github.com/howtowin8" target="_blank" rel="noopener external nofollow noreferrer" class="main-nav-link"><i class="fa fa-github-alt"></i></a>
      
    </nav>
    <div id="lang-select-wrap">
      <label id="lang-select-label"><i class="fa fa-globe"></i><span>简体中文</span></label>
      
    </div>
    <a id="mobile-nav-toggle">
      <span class="mobile-nav-toggle-bar"></span>
      <span class="mobile-nav-toggle-bar"></span>
      <span class="mobile-nav-toggle-bar"></span>
    </a>
  </div>
</header>

    <div id="content-wrap">
  <div id="content" class="wrapper">
    <div id="content-inner">
      <article class="article-container" itemscope itemtype="http://schema.org/Article">
        <div class="article-inner">
          <div class="article">
            <div class="inner">
              <header class="article-header">
                <h1 class="article-title" itemprop="name"></h1>
                <a href="https://github.com/hexojs/site/edit/master/source/docs/素问卷六.md" target="_blank" rel="noopener external nofollow noreferrer" class="article-edit-link" title="改进本文"><i class="fa fa-pencil"></i></a>
              </header>
              <div class="article-content" itemprop="articleBody">
                <h2 id="素问" class="article-heading"><a href="#素问" class="headerlink" title="素问"></a>素问<a class="article-anchor" href="#素问" aria-hidden="true"></a></h2><h3 id="卷六" class="article-heading"><a href="#卷六" class="headerlink" title="卷六"></a>卷六<a class="article-anchor" href="#卷六" aria-hidden="true"></a></h3><h4 id="玉机真藏论篇第十九" class="article-heading"><a href="#玉机真藏论篇第十九" class="headerlink" title="玉机真藏论篇第十九"></a>玉机真藏论篇第十九<a class="article-anchor" href="#玉机真藏论篇第十九" aria-hidden="true"></a></h4><p>黄帝问曰：春脉如弦，何如而弦？</p>
<p>岐伯对曰：春脉者，肝也，东方木也，万物之所以始生也，故其气来软弱，轻虚而滑，端直以长，故曰弦，反此者病。</p>
<p>帝曰：何如而反？</p>
<p>岐伯曰：其气来实而强，此谓太过，病在外。其气来不实而微，此谓不及，病在中。</p>
<p>帝曰：春脉太过与不及，其病皆何如？</p>
<p>岐伯曰：太过则令人善忘，忽忽眩冒而巅疾；其不及，则令人胸痛引背，下则两胁胠满。</p>
<p>帝曰：善。夏脉如钩，何如而钩？</p>
<p>岐伯曰：夏脉者心也，南方火也，万物之所以盛长也，故其气来盛去衰，故曰钩，反此者病。</p>
<p>帝曰：何如而反？</p>
<p>岐伯曰：其气来盛去亦盛，此谓太过，病在外，其气来不盛去反盛，此谓不及，病在中。</p>
<p>帝曰：夏脉太过与不及，其病皆何如？</p>
<p>岐伯曰：太过则令人身热而肤痛，为浸淫；其不及则令人烦心，上见咳唾，下为气泄。</p>
<p>帝曰：善。秋脉如浮，何如而浮？</p>
<p>岐伯曰：秋脉者，肺也，西方金也，万物之所以收成也。故其气来轻虚以浮，来急去散，故曰浮，反此者病。</p>
<p>帝曰：何如而反？</p>
<p>岐伯曰：其气来毛而中央坚，两傍虚，此谓太过，病在外；其气来毛而微，此谓不及，病在中。</p>
<p>帝曰：秋脉太过与不及，其病皆何如？</p>
<p>岐伯曰：太过则令人逆气而背痛。愠愠然，其不及则令人喘，呼吸少气而咳，上气见血，下闻病音。</p>
<p>帝曰：善。冬脉如营，何如而营？</p>
<p>岐伯曰：冬脉者，肾也。北方水也，万物之所以含藏也。故其气来沉以搏，故曰营，反此者病。</p>
<p>帝曰：何如而反？</p>
<p>岐伯曰：其气来如弹石者，此谓太过，病在外；其去如数者，此谓不及，病在中。</p>
<p>帝曰：冬脉太过与不及，其病皆何如？</p>
<p>岐伯曰：太过则令人解（亻亦），脊脉痛而少气不欲言；其不及则令人心悬，如病饥，眇中清，脊中痛，少腹满，小便变。</p>
<p>帝曰：善。</p>
<p>帝曰：四时之序，逆从之变异也，然脾脉独何主。</p>
<p>岐伯曰：脾脉者土也，孤脏，以灌四傍者也。</p>
<p>帝曰：然而脾善恶可得见之乎？</p>
<p>岐伯曰：善者不可得见，恶者可见。</p>
<p>帝曰：恶者何如可见？</p>
<p>岐伯曰：其来如水之流者，此谓太过，病在外。如鸟之喙者，此谓不及，病在中。</p>
<p>帝曰：夫子言脾为孤脏，中央以灌四傍，其太过与不及，其病皆何如？</p>
<p>岐伯曰：太过则令人四支不举，其不及则令人九窍不通，名曰重强。</p>
<p>帝瞿然而起，再拜而稽首曰：善。吾得脉之大要，天下至数，五色脉变，揆度奇恒，道在于一，神转不回，回则不转，乃失其机，至数之要，迫近以微，着之玉版，藏之脏腑，每旦读之，名曰玉机。</p>
<p>五脏受气于其所生，传之于其所胜，气舍于其所生，死于其所不胜。病之且死，必先传行，至其所不胜，病乃死。此言气之逆行也，故死。</p>
<p>肝受气于心，传之于脾，气舍于肾，至肺而死。心受气于脾，传之于肺，气舍于肝，至肾而死。脾受气于肺，传之于肾，气舍于心，至肝而死。肺受气于肾，传之于肝，气舍于脾，至心而死。肾受气于肝，传之于心，气舍于肺，至脾而死。此皆逆死也，一日一夜，五分之，此所以占死生之早暮也。</p>
<p>黄帝曰：五脏相通，移皆有次。五脏有病，则各传其所胜，不治。法三月，若六月，若三日，若六日。传五脏而当死，是顺传其所胜之次。</p>
<p>故曰：别于阳者，知病从来；别于阴者，知死生之期。言知至其所困而死。</p>
<p>是故风者，百病之长也。</p>
<p>今风寒客于人，使人毫毛毕直，皮肤闭而为热。当是之时，可汗而发也。盛痹不仁肿病，当是之时，可汤熨及火灸刺而去之。弗治，病入舍于肺，名曰肺痹，发咳上气弗治，肺即传而行之肝，病名曰肝痹，一名曰厥，胁痛出食。当是之时，可按若刺耳。弗治，肝传之脾，病名曰脾风，发痹，腹中热，烦心，出黄。当此之时，可按、可药、可浴。弗治，脾传之肾，病名曰疝瘕，少腹?热而痛，出白，一名曰蛊。当此之时，可按、可药。弗治，肾传之心，病筋脉相引而急，病名曰瘈。当此之时，可灸、可药。弗治，满十日，法当死。肾因传之心，心即复反传而行之肺，发寒热，法当三岁死，此病之次也。</p>
<p>然其卒发者，不必治于传，或其传化有不以次，不以次入者，忧恐悲喜怒，令不得以其次，故令人有大病矣。</p>
<p>因而喜，大虚则肾气乘矣，怒则肝气乘矣，悲则肺气乘矣，恐则脾气乘矣，忧则心气乘矣，此其道也。故病有五，五五二十五变及其传化。传，乘之名也。</p>
<p>大骨枯槁，大肉陷下，胸中气满，喘息不便，其气动形，期六月死，真脏脉见，乃予之期日。</p>
<p>大骨枯槁，大肉陷下，胸中气满，喘息不便，内痛引肩颈，期一月死。真脏见，乃予之期日。</p>
<p>大骨枯槁，大肉陷下，胸中气满，喘息不便，内痛引肩项，身热、脱肉破胭。真脏见，十月之内死。</p>
<p>大骨枯槁，大肉陷下，肩髓内消，动作益衰。真脏来见，期一岁死，见其真脏，乃予之期日。</p>
<p>大骨枯槁，大肉陷下，胸中气满，腹内痛，心中不便，肩项身热，破胭脱肉，目眶陷。真脏见，目不见人，立死；其见人者，至其所不胜之时则死。</p>
<p>急虚身中卒至，五脏绝闭，脉道不通，气不往来，譬如堕溺，不可为期。其脉绝不来，若人一息五、六至，其形肉不脱，真脏虽不见，犹死也。</p>
<p>真肝脉至，中外急，如循刀刃，责责然如按琴瑟弦，色青白不泽，毛折，乃死。真心脉至，坚而搏，如循薏苡子，累累然，色赤黑不泽，毛折，乃死。真肺脉至，大而虚，如以毛羽中人肤，色白赤不泽，毛折，乃死。真肾脉至，搏而绝，如指弹石，辟辟然，色黑黄不泽，毛折，乃死，真脾脉至，弱而乍数乍疏，色黄青不泽，毛折，乃死。诸真脏脉者，皆死不治也。</p>
<p>黄帝曰：见真脏曰死，何也？</p>
<p>岐伯曰：五脏者，皆禀气于胃，胃者五脏之本也；脏气者，不能自致于手太阴，必因于胃气，乃至于手太阴也。故五脏各以其时，自为而至于手太阴也。故邪气胜者，精气衰也。故病甚者，胃气不能与之俱至于手太阴，故真脏之气独见，独见者，病胜脏也，故曰死。</p>
<p>帝曰：善。</p>
<p>黄帝曰：凡治病察其形气色泽，脉之盛衰，病之新故，乃治之无后其时。</p>
<p>形气相得，谓之可治，色泽以浮，谓之易已；脉从四时，谓之可治；脉弱以滑，是有胃气，命曰易治，取之以时；形气相失，谓之难治；色夭不泽，谓之难已；脉实以坚，谓之益甚；脉逆四时，为不可治，必察四难，而明告之。</p>
<p>所谓逆四时者，春得肺脉，夏得肾脉，秋得心脉，冬得脾脉；其至皆悬绝沉涩者，命曰逆四时。</p>
<p>未有脏形，于春夏而脉沉涩，秋冬而脉浮大，名曰逆四时也。</p>
<p>病热脉静；泄而脉大；脱血而脉实；病在中，脉实坚，病在外，脉不实坚者；皆难治。</p>
<p>黄帝曰：余闻虚实以决死生，愿闻其情？</p>
<p>岐伯曰：五实死，五虚死。</p>
<p>帝曰：愿闻五实五虚？</p>
<p>岐伯曰：脉盛，皮热，腹胀，前后不通，闷瞀，此谓五实。脉细，皮寒，气少，泄利前后，饮食不入，此谓五虚。</p>
<p>帝曰：其时有生者何也？</p>
<p>岐伯曰：浆粥入胃，泄注止，则虚者活；身汗得后利，则实者活。此其候也。</p>
<hr>
<h4 id="三部九候论篇第二十" class="article-heading"><a href="#三部九候论篇第二十" class="headerlink" title="三部九候论篇第二十"></a>三部九候论篇第二十<a class="article-anchor" href="#三部九候论篇第二十" aria-hidden="true"></a></h4><p>黄帝问曰：余闻九针于夫子，众多博大，不可胜数。余愿闻要道，以属子孙，传之后世，着之骨髓，藏之肝肺，歃血而受，不敢妄泄。令合天道，必有终始。上应天光星辰历纪，下副四时五行，贵贱更互，冬阳夏阴，以人应之奈何，愿闻其方？</p>
<p>岐伯对曰：妙乎哉问也！此天地之至数。</p>
<p>帝曰：愿闻天地之至数，合于人形血气，通决死生，为之奈何？</p>
<p>岐伯曰：天地之至数始于一，终于九焉。</p>
<p>一者天，二者地，三者人，因而三之，三三者九，以应九野。</p>
<p>故人有三部，部有三候，以决死生，以处百病，以调虚实，而除邪疾。</p>
<p>帝曰：何谓三部？</p>
<p>岐伯曰：有下部、有中部、有上部，部各有三候。三候者，有天、有地、有人也。必指而导之，乃以为真。</p>
<p>上部天，两额之动脉；上部地，两颊之动脉；上部人，耳前之动脉。</p>
<p>中部天，手太阴也；中部地，手阳明也；中部人，手少阴也。</p>
<p>下部天，足厥阴也；下部地，足少阴也；下部人，足太阴也。</p>
<p>故下部之天以候肝，地以候肾，人以候脾胃之气。</p>
<p>帝曰：中部之候奈何？</p>
<p>岐伯曰：亦有天，亦有地，亦有人，天以候肺，地以候胸中之气，人以候心。</p>
<p>帝曰：上部以何候之？</p>
<p>岐伯曰：亦有天，亦有地，亦有人。天以候头角之气，地以候口齿之气，人以候耳目之气。</p>
<p>三部者，各有天，各有地，各有人。三而成天，三而成地，三而成人。三而三之，合则为九，九分为九野，九野为九脏。故神脏五，形脏四，合为九脏。五脏已败，其色必夭，夭必死矣。</p>
<p>帝曰：以候奈何？</p>
<p>岐伯曰：必先度其形之肥瘦，以调其气之虚实，实则泻之，虚则补之。必先去其血脉而后调之，无问其病，以平为期。</p>
<p>帝曰：决死生奈何？</p>
<p>岐伯曰：形盛脉细，少气不足以息者危。形瘦脉大，胸中多气者死。形气相得者生。参伍不调者病。三部九候皆相失者死。上下左右之脉相应如参舂者病甚，上下左右相失不可数者死。中部之候虽独调，与众脏相失者死。中部之候相减者死，目内陷者死。</p>
<p>帝曰：何以知病之所在？</p>
<p>岐伯曰：察九候独小者病，独大者病，独疾者病，独迟者病，独热者病，独寒者病，独陷下者病。</p>
<p>以左手足上，上去踝五寸按之，庶右手足当踝而弹之，其应过五寸以上蠕蠕然者不病，其应疾中手浑浑然者病，中手徐徐然者病。其应上不能至五寸，弹之不应者死。</p>
<p>是以脱肉身不去者死。中部乍疏乍数者死。其脉代而钩者，病在络脉。</p>
<p>九候之相应也，上下若一，不得相失。一候后则病，二候后则病甚，三候后则病危。所谓后者，应不俱也。察其腑脏，以知死生之期，必先知经脉，然后知病脉。真藏脉见者胜死。足太阳气绝者，其足不可屈伸，死必戴眼。</p>
<p>帝曰：冬阴夏阳奈何？</p>
<p>岐伯曰：九候之脉皆沉细旋绝者为阴，主冬，故以夜半死。盛躁喘数者为阳，主夏，故以日中死。</p>
<p>是故寒热病者以平旦死。热中及热病者以日中死。病风者以日夕死。病水者以夜半死。其脉乍疏乍数，乍迟乍疾者，日乘四季死。</p>
<p>形肉已脱，九候虽调犹死。七诊虽见，九候皆从者不死。所言不死者，风气之病，及经月之病，似七诊之病而非也，故言不死。若有七诊之病，其脉候亦败者死矣。必发哕噫。</p>
<p>必审问其所始病，与今之所方病，而后各切循其脉，视其经络浮沉，以上下逆从循之。其脉疾者不病，其脉迟者病；脉不往来者死，皮肤着者死。</p>
<p>帝曰：其可治奈何？</p>
<p>岐伯曰：经病者治其经，孙络病者治其孙络血。血病身有痛者治其经络。其病者在奇邪，奇邪之脉则缪刺之，留瘦不移节而刺之。上实下虚切而从之，索其结络脉，刺出其血以见通之。瞳子高者太阳不足，戴眼者太阳已绝，此决死生之要，不可不察也。手指及手外踝上，五指留针。</p>

              </div>
              <footer class="article-footer">
                <time class="article-footer-updated" datetime="2019-10-28T08:07:28.685Z" itemprop="dateModified">上次更新：2019-10-28</time>
                <a href="素问卷五.html" class="article-footer-prev" title="素问卷五"><i class="fa fa-chevron-left"></i><span>上一页</span></a><a href="素问卷七.html" class="article-footer-next" title="素问卷七"><span>下一页</span><i class="fa fa-chevron-right"></i></a>
              </footer>
              
            </div>
          </div>
          <aside id="article-toc" role="navigation">
            <div id="article-toc-inner">
              
              <strong class="sidebar-title">目录</strong>
              <ol class="toc"><li class="toc-item toc-level-2"><a class="toc-link" href="#素问"><span class="toc-text">素问</span></a><ol class="toc-child"><li class="toc-item toc-level-3"><a class="toc-link" href="#卷六"><span class="toc-text">卷六</span></a><ol class="toc-child"><li class="toc-item toc-level-4"><a class="toc-link" href="#玉机真藏论篇第十九"><span class="toc-text">玉机真藏论篇第十九</span></a></li><li class="toc-item toc-level-4"><a class="toc-link" href="#三部九候论篇第二十"><span class="toc-text">三部九候论篇第二十</span></a></li></ol></li></ol></li></ol>
              <a href="#" id="article-toc-top">回到顶部</a>
            </div>
          </aside>
        </div>
      </article>
      <aside id="sidebar" role="navigation">
  <div class="inner">
    <strong class="sidebar-title">黄帝内经</strong><a href="index.html" class="sidebar-link">素问卷一</a><a href="素问卷二.html" class="sidebar-link">素问卷二</a><a href="素问卷三.html" class="sidebar-link">素问卷三</a><a href="素问卷四.html" class="sidebar-link">素问卷四</a><a href="素问卷五.html" class="sidebar-link">素问卷五</a><a href="素问卷六.html" class="sidebar-link current">素问卷六</a><a href="素问卷七.html" class="sidebar-link">素问卷七</a><a href="素问卷八.html" class="sidebar-link">素问卷八</a><a href="素问卷九.html" class="sidebar-link">素问卷九</a><a href="素问卷十.html" class="sidebar-link">素问卷十</a><a href="素问卷十一.html" class="sidebar-link">素问卷十一</a><strong class="sidebar-title">伤寒论</strong><a href="writing.html" class="sidebar-link">写作</a><a href="front-matter.html" class="sidebar-link">Front-matter</a><a href="tag-plugins.html" class="sidebar-link">标签插件</a><a href="asset-folders.html" class="sidebar-link">资源文件夹</a><a href="data-files.html" class="sidebar-link">数据文件夹</a><a href="server.html" class="sidebar-link">服务器</a><a href="generating.html" class="sidebar-link">生成器</a><strong class="sidebar-title">神农本草经</strong><a href="github-pages.html" class="sidebar-link">GitHub Pages</a><a href="gitlab-pages.html" class="sidebar-link">GitLab Pages</a><a href="one-command-deployment.html" class="sidebar-link">一键部署</a><strong class="sidebar-title">医学衷中参西录</strong><a href="permalinks.html" class="sidebar-link">永久链接</a><a href="themes.html" class="sidebar-link">主题</a><a href="templates.html" class="sidebar-link">模版</a><a href="variables.html" class="sidebar-link">变量</a><a href="helpers.html" class="sidebar-link">辅助函数</a><a href="internationalization.html" class="sidebar-link">国际化 (i18n)</a><a href="plugins.html" class="sidebar-link">插件</a><strong class="sidebar-title">李可老中医急危重症疑难病经验专辑</strong><a href="troubleshooting.html" class="sidebar-link">问题解答</a><a href="contributing.html" class="sidebar-link">贡献</a>
  </div>
</aside>
    </div>
  </div>
</div>

    <footer id="footer" class="wrapper">
  <div class="inner">
    <div id="footer-copyright">
      &copy; 2019 <a href="https://github.com/hexojs/hexo/graphs/contributors" rel="external nofollow noreferrer" target="_blank">Mr.Huang</a><br>
      Documentation licensed under <a href="http://creativecommons.org/licenses/by/4.0/" rel="external nofollow noreferrer" target="_blank">CC BY 4.0</a>.
    </div>
    <div id="footer-links">
      <a href="https://www.netlify.com/" rel="external nofollow noreferrer" class="footer-link" target="_blank"><img src="https://www.netlify.com/img/global/badges/netlify-dark.svg" style="margin-bottom:-14px"/></a>
      <a href="https://twitter.com/" rel="external nofollow noreferrer" class="footer-link" target="_blank"><i class="fa fa-twitter"></i></a>
      <a href="https://github.com/howtowin8" rel="external nofollow noreferrer" class="footer-link" target="_blank"><i class="fa fa-github-alt"></i></a>
    </div>
  </div>
</footer>

  </div>
  <div id="mobile-nav-dimmer"></div>
  <nav id="mobile-nav">
  <div id="mobile-nav-inner">
    <ul id="mobile-nav-list">
      <a href="/zh-cn/docs/" class="mobile-nav-link">典籍</a><a href="/zh-cn/api/" class="mobile-nav-link">医案</a><a href="/news/" class="mobile-nav-link">杂谈</a>
      <li class="mobile-nav-item">
        <a href="https://github.com/howtowin8" class="mobile-nav-link" rel="external" target="_blank">GitHub</a>
      </li>
    </ul>
    
      <strong class="mobile-nav-title">黄帝内经</strong><a href="index.html" class="mobile-nav-link">素问卷一</a><a href="素问卷二.html" class="mobile-nav-link">素问卷二</a><a href="素问卷三.html" class="mobile-nav-link">素问卷三</a><a href="素问卷四.html" class="mobile-nav-link">素问卷四</a><a href="素问卷五.html" class="mobile-nav-link">素问卷五</a><a href="素问卷六.html" class="mobile-nav-link current">素问卷六</a><a href="素问卷七.html" class="mobile-nav-link">素问卷七</a><a href="素问卷八.html" class="mobile-nav-link">素问卷八</a><a href="素问卷九.html" class="mobile-nav-link">素问卷九</a><a href="素问卷十.html" class="mobile-nav-link">素问卷十</a><a href="素问卷十一.html" class="mobile-nav-link">素问卷十一</a><strong class="mobile-nav-title">伤寒论</strong><a href="writing.html" class="mobile-nav-link">写作</a><a href="front-matter.html" class="mobile-nav-link">Front-matter</a><a href="tag-plugins.html" class="mobile-nav-link">标签插件</a><a href="asset-folders.html" class="mobile-nav-link">资源文件夹</a><a href="data-files.html" class="mobile-nav-link">数据文件夹</a><a href="server.html" class="mobile-nav-link">服务器</a><a href="generating.html" class="mobile-nav-link">生成器</a><strong class="mobile-nav-title">神农本草经</strong><a href="github-pages.html" class="mobile-nav-link">GitHub Pages</a><a href="gitlab-pages.html" class="mobile-nav-link">GitLab Pages</a><a href="one-command-deployment.html" class="mobile-nav-link">一键部署</a><strong class="mobile-nav-title">医学衷中参西录</strong><a href="permalinks.html" class="mobile-nav-link">永久链接</a><a href="themes.html" class="mobile-nav-link">主题</a><a href="templates.html" class="mobile-nav-link">模版</a><a href="variables.html" class="mobile-nav-link">变量</a><a href="helpers.html" class="mobile-nav-link">辅助函数</a><a href="internationalization.html" class="mobile-nav-link">国际化 (i18n)</a><a href="plugins.html" class="mobile-nav-link">插件</a><strong class="mobile-nav-title">李可老中医急危重症疑难病经验专辑</strong><a href="troubleshooting.html" class="mobile-nav-link">问题解答</a><a href="contributing.html" class="mobile-nav-link">贡献</a>
    
  </div>
  <div id="mobile-lang-select-wrap">
    <span id="mobile-lang-select-label"><i class="fa fa-globe"></i><span>简体中文</span></span>
    <select id="mobile-lang-select" data-canonical="docs/素问卷六.html">
      
        <option value="en">English</option>
      
        <option value="zh-tw">正體中文</option>
      
        <option value="zh-cn" selected>简体中文</option>
      
        <option value="ru">Русский</option>
      
        <option value="ko">한국어</option>
      
        <option value="pt-br">Português (Brasil)</option>
      
        <option value="th">ภาษาไทย</option>
      
    </select>
  </div>
</nav>
  <!-- Scripts -->
<!-- Cookie -->
<script src="https://cdn.jsdelivr.net/npm/js-cookie@2/src/js.cookie.min.js"></script>
<!-- build:js build/js/main.js -->
<script src="/js/lang_select.js"></script>
<script src="/js/toc.js"></script>
<script src="/js/mobile_nav.js"></script>
<!-- endbuild -->

<!-- Algolia -->


</body>
</html>