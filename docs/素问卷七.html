<!DOCTYPE html>
<html lang="zh-cn">
<head prefix="og: http://ogp.me/ns#">
  <meta charset="utf-8">
  <title>中医经典</title>
  <meta http-equiv="X-UA-Compatible" content="IE=Edge,chrome=1">
  <meta name="viewport" content="width=device-width, initial-scale=1">
  <!-- Canonical links -->
  <link rel="canonical" href="https://hexo.io/docs/%E7%B4%A0%E9%97%AE%E5%8D%B7%E4%B8%83.html">
  <!-- Alternative links -->
  
    
      <link rel="alternative" hreflang="en" href="https://hexo.io/docs/%E7%B4%A0%E9%97%AE%E5%8D%B7%E4%B8%83.html">
    
      <link rel="alternative" hreflang="zh-tw" href="https://hexo.io/zh-tw/docs/%E7%B4%A0%E9%97%AE%E5%8D%B7%E4%B8%83.html">
    
      <link rel="alternative" hreflang="zh-cn" href="https://hexo.io/zh-cn/docs/%E7%B4%A0%E9%97%AE%E5%8D%B7%E4%B8%83.html">
    
      <link rel="alternative" hreflang="ru" href="https://hexo.io/ru/docs/%E7%B4%A0%E9%97%AE%E5%8D%B7%E4%B8%83.html">
    
      <link rel="alternative" hreflang="ko" href="https://hexo.io/ko/docs/%E7%B4%A0%E9%97%AE%E5%8D%B7%E4%B8%83.html">
    
      <link rel="alternative" hreflang="pt-br" href="https://hexo.io/pt-br/docs/%E7%B4%A0%E9%97%AE%E5%8D%B7%E4%B8%83.html">
    
      <link rel="alternative" hreflang="th" href="https://hexo.io/th/docs/%E7%B4%A0%E9%97%AE%E5%8D%B7%E4%B8%83.html">
    
  
  <!-- Icon -->
  <link rel="apple-touch-icon" sizes="57x57" href="/icon/apple-touch-icon-57x57.png">
  <link rel="apple-touch-icon" sizes="114x114" href="/icon/apple-touch-icon-114x114.png">
  <link rel="apple-touch-icon" sizes="72x72" href="/icon/apple-touch-icon-72x72.png">
  <link rel="apple-touch-icon" sizes="144x144" href="/icon/apple-touch-icon-144x144.png">
  <link rel="apple-touch-icon" sizes="60x60" href="/icon/apple-touch-icon-60x60.png">
  <link rel="apple-touch-icon" sizes="120x120" href="/icon/apple-touch-icon-120x120.png">
  <link rel="apple-touch-icon" sizes="76x76" href="/icon/apple-touch-icon-76x76.png">
  <link rel="apple-touch-icon" sizes="152x152" href="/icon/apple-touch-icon-152x152.png">
  <link rel="icon" type="image/png" href="/icon/favicon-196x196.png" sizes="196x196">
  <link rel="icon" type="image/png" href="/icon/favicon-160x160.png" sizes="160x160">
  <link rel="icon" type="image/png" href="/icon/favicon-96x96.png" sizes="96x96">
  <link rel="icon" type="image/png" href="/icon/favicon-16x16.png" sizes="16x16">
  <link rel="icon" type="image/png" href="/icon/favicon-32x32.png" sizes="32x32">
  <meta name="msapplication-TileColor" content="#2f83cd">
  <meta name="msapplication-TileImage" content="/icon/mstile-144x144.png">
  <!-- CSS -->
  <!-- build:css build/css/navy.css -->
  <link rel="stylesheet" href="/css/navy.css">
  <!-- endbuild -->
  <link rel="stylesheet" href="https://cdn.jsdelivr.net/npm/typeface-lato@0.0.75/index.min.css">
  <link rel="stylesheet" href="https://cdn.jsdelivr.net/npm/font-awesome@4.3.0/css/font-awesome.min.css">
  <link rel="stylesheet" href="https://cdn.jsdelivr.net/docsearch.js/1/docsearch.min.css">
  <!-- RSS -->
  <link rel="alternate" href="/atom.xml" title="中医经典">
  <!-- Open Graph -->
  <meta name="description" content="素问卷七经脉别论篇第二十一黄帝问曰：人之居处动静勇怯，脉亦为之变乎？ 岐伯对曰：凡人之惊恐恚劳动静，皆为变也。 是以夜行则喘出于肾，淫气病肺。 有所堕恐，喘出于肝，淫气害脾。 有所惊恐，喘出于肺，淫气伤心。 渡水跌仆，喘出于肾与骨。 当是之时，勇者气行则已，怯者则着而为病也。 故曰：诊病之道，观人勇怯，骨肉皮肤，能知其情，以为诊法也。 故饮食饱甚，汗出于胃。惊而夺精，汗出于心。持重远行，汗出于肾。">
<meta property="og:type" content="website">
<meta property="og:title" content="中医经典">
<meta property="og:url" content="https:&#x2F;&#x2F;hexo.io&#x2F;docs&#x2F;%E7%B4%A0%E9%97%AE%E5%8D%B7%E4%B8%83.html">
<meta property="og:site_name" content="中医经典">
<meta property="og:description" content="素问卷七经脉别论篇第二十一黄帝问曰：人之居处动静勇怯，脉亦为之变乎？ 岐伯对曰：凡人之惊恐恚劳动静，皆为变也。 是以夜行则喘出于肾，淫气病肺。 有所堕恐，喘出于肝，淫气害脾。 有所惊恐，喘出于肺，淫气伤心。 渡水跌仆，喘出于肾与骨。 当是之时，勇者气行则已，怯者则着而为病也。 故曰：诊病之道，观人勇怯，骨肉皮肤，能知其情，以为诊法也。 故饮食饱甚，汗出于胃。惊而夺精，汗出于心。持重远行，汗出于肾。">
<meta property="og:locale" content="zh-cn">
<meta property="article:published_time" content="2019-10-28T08:08:06.437Z">
<meta property="article:modified_time" content="2019-10-28T08:08:06.437Z">
<meta property="article:author" content="Mr.Huang">
<meta name="twitter:card" content="summary">
  <!-- Google Analytics -->
  
  <script async src="//pagead2.googlesyndication.com/pagead/js/adsbygoogle.js"></script>
  <script>
     (adsbygoogle = window.adsbygoogle || []).push({
          google_ad_client: "ca-pub-6482217598104186",
          enable_page_level_ads: true
     });
  </script>
</head>

<body>
  <div id="container">
    <header id="header" class="wrapper">
  <div id="header-inner" class="inner">
    <h1 id="logo-wrap">
      <a href="/zh-cn/" id="logo">Mr.Huang</a>
    </h1>
    <nav id="main-nav">
      <a href="/zh-cn/docs/" class="main-nav-link">典籍</a><a href="/zh-cn/api/" class="main-nav-link">医案</a><a href="/news/" class="main-nav-link">杂谈</a>
      <a href="https://github.com/howtowin8" target="_blank" rel="noopener external nofollow noreferrer" class="main-nav-link"><i class="fa fa-github-alt"></i></a>
      
    </nav>
    <div id="lang-select-wrap">
      <label id="lang-select-label"><i class="fa fa-globe"></i><span>简体中文</span></label>
      
    </div>
    <a id="mobile-nav-toggle">
      <span class="mobile-nav-toggle-bar"></span>
      <span class="mobile-nav-toggle-bar"></span>
      <span class="mobile-nav-toggle-bar"></span>
    </a>
  </div>
</header>

    <div id="content-wrap">
  <div id="content" class="wrapper">
    <div id="content-inner">
      <article class="article-container" itemscope itemtype="http://schema.org/Article">
        <div class="article-inner">
          <div class="article">
            <div class="inner">
              <header class="article-header">
                <h1 class="article-title" itemprop="name"></h1>
                <a href="https://github.com/hexojs/site/edit/master/source/docs/素问卷七.md" target="_blank" rel="noopener external nofollow noreferrer" class="article-edit-link" title="改进本文"><i class="fa fa-pencil"></i></a>
              </header>
              <div class="article-content" itemprop="articleBody">
                <h2 id="素问" class="article-heading"><a href="#素问" class="headerlink" title="素问"></a>素问<a class="article-anchor" href="#素问" aria-hidden="true"></a></h2><h3 id="卷七" class="article-heading"><a href="#卷七" class="headerlink" title="卷七"></a>卷七<a class="article-anchor" href="#卷七" aria-hidden="true"></a></h3><h4 id="经脉别论篇第二十一" class="article-heading"><a href="#经脉别论篇第二十一" class="headerlink" title="经脉别论篇第二十一"></a>经脉别论篇第二十一<a class="article-anchor" href="#经脉别论篇第二十一" aria-hidden="true"></a></h4><p>黄帝问曰：人之居处动静勇怯，脉亦为之变乎？</p>
<p>岐伯对曰：凡人之惊恐恚劳动静，皆为变也。</p>
<p>是以夜行则喘出于肾，淫气病肺。</p>
<p>有所堕恐，喘出于肝，淫气害脾。</p>
<p>有所惊恐，喘出于肺，淫气伤心。</p>
<p>渡水跌仆，喘出于肾与骨。</p>
<p>当是之时，勇者气行则已，怯者则着而为病也。</p>
<p>故曰：诊病之道，观人勇怯，骨肉皮肤，能知其情，以为诊法也。</p>
<p>故饮食饱甚，汗出于胃。惊而夺精，汗出于心。持重远行，汗出于肾。疾走恐惧，汗出于肝。摇体劳苦，汗出于脾。</p>
<p>故春秋冬夏，四时阴阳，生病起于过用，此为常也。</p>
<p>食气入胃，散精于肝，淫气于筋。</p>
<p>食气入胃，浊气归心，淫精于脉。</p>
<p>脉气流经，经气归于肺，肺朝百脉，输精于皮毛。</p>
<p>毛脉合精，行气于腑，腑精神明，留于四藏。</p>
<p>气归于权衡，权衡以平，气口成寸，以决死生。</p>
<p>饮入于胃，游溢精气，上输于脾，脾气散精，上归于肺，通调水道，下输膀胱，水精四布，五经并行。合于四时，五脏阴阳，揆度以为常也。</p>
<p>太阳脏独至，厥喘虚气逆，是阴不足阳有余也。表里当俱泻，取之下俞。</p>
<p>阳明脏独至，是阳气重并也。当泻阳补阴，取之下俞。</p>
<p>少阳脏独至，是厥气也。蹻前卒大，取之下俞。</p>
<p>少阳独至者，一阳之过也。</p>
<p>太阴脏搏者，用心省真，五脉气少，胃气不平，三阴也。宜治其下俞，补阳泻阴。</p>
<p>一阳独啸，少阳厥也。阳并于上，四脉争张，气归于肾。宜治其经络；泻阳补阴。</p>
<p>一阴至，厥阴之治也。真虚（疒肙）心，厥气留薄，发为白汗，调食和药，治在下俞。</p>
<p>帝曰：太阳脏何象？</p>
<p>岐伯曰：象三阳而浮也。</p>
<p>帝曰：少阳脏何象？</p>
<p>岐伯曰：象一阳也，一阳脏者，滑而不实也。</p>
<p>帝曰：阳明脏何象？</p>
<p>岐伯曰：象大浮也。太阴脏搏，言伏鼓也。二阴搏至，肾沉不浮也。</p>
<hr>
<h4 id="藏气法时论篇第二十二" class="article-heading"><a href="#藏气法时论篇第二十二" class="headerlink" title="藏气法时论篇第二十二"></a>藏气法时论篇第二十二<a class="article-anchor" href="#藏气法时论篇第二十二" aria-hidden="true"></a></h4><p>黄帝问曰：合人形以法四时五行而治，何如而从，何如而逆？得失之意，愿闻其事。</p>
<p>岐伯对曰：五行者，金木水火土也。更贵更贱，以知死生，以决成败，而定五脏之气，间甚之时，死生之期也。</p>
<p>帝曰：愿卒闻之。</p>
<p>岐伯曰：肝主春，足厥阴少阳主治。其日甲乙。肝苦急，急食甘以缓之。</p>
<p>心主夏，手少阴太阳主治。其日丙丁。心苦缓，急食酸以收之。</p>
<p>脾主长夏，足太阴阳明主治。其日戊己。脾苦湿，急食苦以燥之。</p>
<p>肺主秋，手太阴阳明主治。其日庚辛。肺苦气上逆，急食苦以泄之。</p>
<p>肾主冬，足少阴太阳主治。其日壬癸。肾苦燥，急食辛以润之，开腠理，致津液通气也。</p>
<p>病在肝，愈于夏，夏不愈，甚于秋，秋不死，持于冬，起于春。禁当风。</p>
<p>肝病者，愈在丙丁，丙丁不愈，加于庚辛，庚辛不死，持于壬癸，起于甲乙。</p>
<p>肝病者，平旦慧，下晡甚，夜半静。</p>
<p>肝欲散，急食辛以散之，用辛补之，酸泻之。</p>
<p>病在心，愈在长夏，长夏不愈，甚于冬，冬不死，持于春，起于夏。禁温食热衣。</p>
<p>心病者，愈在戊己，戊己不愈，加于壬癸，壬癸不死，持于甲乙，起于丙丁。</p>
<p>心病者，日中慧，夜半甚，平旦静。</p>
<p>心欲软，急食咸以软之；用咸补之，甘泻之。</p>
<p>病在脾，愈在秋，秋不愈；甚于春，春不死，持于夏，起于长夏。禁温食饱食，湿地濡衣。</p>
<p>脾病者愈在庚辛，庚辛不愈，加于甲乙，甲乙不死，持于丙丁，起于戊己。</p>
<p>脾病者，日昳慧，日出甚，下晡静。</p>
<p>脾欲缓，急食甘以缓之，用苦泻之，甘补之。</p>
<p>病在肺，愈于冬。冬不愈，甚于夏，夏不死，持于长夏，起于秋。禁寒饮食，寒衣。</p>
<p>肺病者，愈在壬癸，壬癸不愈，加于丙丁，丙丁不死，持于戊己，起于庚辛。</p>
<p>肺病者，下晡慧，日中甚，夜半静。</p>
<p>肺欲收，急食酸以收之，用酸补之，辛泻之。</p>
<p>病在肾，愈在春，春不愈，甚于长夏，长夏不死，持于秋，起于冬，禁犯焠（火矣）热食，温炙衣。</p>
<p>肾病者，愈在甲乙，甲乙不愈，甚于戊己，戊己不死，持于庚辛，起于壬癸。</p>
<p>肾病者，夜半慧，四季甚，下晡静。</p>
<p>肾欲坚，急食苦以坚之，用苦补之，咸泻之。</p>
<p>夫邪气之客于身也。以胜相加，至其所生而愈，至其所不胜而甚，至于所生而持，自得其位而起；必先定五脏之脉，乃可言间甚之时，死生之期也。</p>
<p>肝病者，两胁下痛引少腹，令人善怒。虚则目（盳盳）无所见，耳无所闻，善恐，如人将补之。</p>
<p>取其经厥阴与少阳，气逆则头痛。耳聋不聪、颊肿、取血者。</p>
<p>心病者，胸中痛，胁支满，胁下痛，膺背肩胛间痛，两臂内痛。虚则胸腹大，胁下与腰相引而痛。</p>
<p>取其经，少阴太阳舌下血者，其变病刺郗中血者。</p>
<p>脾病者，身重，善饥肉痿，足不收行，善瘈，脚下痛。虚则腹满，肠鸣飧泄，食不化。</p>
<p>取其经太阴、阳明、少阴血者。</p>
<p>肺病者，喘咳逆气，肩背痛，汗出，尻阴股膝髀腨胻足皆痛。虚则少气，不能报息，耳聋嗌干。</p>
<p>取其经，太阴足太阳之外，厥阴内血者。</p>
<p>肾病者，腹大、胫肿、喘咳身重，寝汗出、憎风。虚则胸中痛，大腹、小腹痛，清厥意不乐。</p>
<p>取其经少阴太阳血者。</p>
<p>肝色青，宜食甘。粳米、牛肉、枣、葵皆甘。</p>
<p>心色赤，宜食酸。小豆、犬肉、李、韭皆酸。</p>
<p>肺色白，宜食苦。麦、羊肉、杏、薤皆苦。</p>
<p>脾色黄，宜食咸。大豆、猪肉、栗、藿皆咸。</p>
<p>肾色黑，宜食辛。黄黍、鸡肉、桃、葱皆辛。</p>
<p>辛散、酸收、甘缓、苦坚、咸软。毒药攻邪。</p>
<p>五谷为食。五果为助。五畜为益。五菜为充。</p>
<p>气味合而服之，以补精益气。</p>
<p>此五者，有辛、酸、甘、苦、咸，各有所利，或散，或收、或缓、或急、或坚、或软。四时五脏，病随五味所宜也。</p>
<hr>
<h4 id="宣明五气篇第二十三" class="article-heading"><a href="#宣明五气篇第二十三" class="headerlink" title="宣明五气篇第二十三"></a>宣明五气篇第二十三<a class="article-anchor" href="#宣明五气篇第二十三" aria-hidden="true"></a></h4><p>五味所入：酸入肝、辛入肺、苦入心、咸入肾、甘入脾，是为五入。</p>
<p>五气所病：心为噫、肺为咳、肝为语、脾为吞、肾为欠，为嚏，胃为气逆为哕，为恐，大肠小肠为泄，下焦溢为水，膀胱不利为癃，不约为遗弱，胆为怒，是为五病。</p>
<p>五精所并：精气并于心则善，并于肺则悲，并于肝则忧，并于脾则畏，并于肾则恐，是谓五并，虚而相并者也。</p>
<p>五脏所恶：心恶热、肺恶寒、肝恶风、脾恶湿、肾恶燥。是谓五恶。</p>
<p>五脏化液：心为汗、肺为涕、肝为泪、脾为涎、肾为唾。是为五液。</p>
<p>五味所禁：辛走气、气病无多食辛；咸走血，血病无多食咸；苦走骨，骨病无多食苦，甘走肉，肉病无多食甘；酸走筋，筋病无多食酸。是谓五禁，无令多食。</p>
<p>五病所发：阴病发于骨，阳病发于血，阴病发于肉，阳病发于冬；阴病发于夏。是谓五发。</p>
<p>五邪所乱：邪入于阳则狂，邪入于阴则痹；搏阳则为巅疾，搏阴则为瘖；阳入之阴则静，阴出之阳则怒。是为五乱。</p>
<p>五邪所见：春得秋脉，夏得冬脉，长夏得春脉，秋得夏脉，冬得长夏脉，名曰阴出之阳，病善怒不治。是谓五邪，皆同命死不治。</p>
<p>五脏所藏：心藏神、肺藏魄、肝藏魂、脾藏意、肾藏志。是谓五脏所藏</p>
<hr>
<h4 id="血气形志篇第二十四" class="article-heading"><a href="#血气形志篇第二十四" class="headerlink" title="血气形志篇第二十四"></a>血气形志篇第二十四<a class="article-anchor" href="#血气形志篇第二十四" aria-hidden="true"></a></h4><p>夫人之常数，太阳常多血少气，少阳常少血多气，阳明常多气多血，少阴常少血多气，厥阴常多血少气，太阴常多气少血。此天之常数。</p>
<p>足太阳与少阴为表里，少阳与厥阴为表里，阳明与太阴为表里，是为足阴阳也。手太阳与少阴为表里，少阳与心主为表里，阳明与太阴为表里，是为手之阴阳也。</p>
<p>今知手足阴阳所苦，凡治病必先去其血，乃去其所苦，伺之所欲，然后泻有余，补不足。</p>
<p>欲知背俞，先度其两乳间，中折之，更以他草度去半已，即以两隅相拄也，乃举以度其背，令其一隅居上，齐脊大柱，两隅在下，当其下隅者，肺之俞也。</p>
<p>复下一度，心之俞也。复下一度，左角肝之俞也。右角脾之俞也，复下一度，肾之俞也，是为五脏之俞，灸刺之度也。</p>
<p>形乐志苦，病生于脉，治之以灸刺。</p>
<p>形乐志乐，病生于肉，治之以针石。</p>
<p>形苦志乐，病生于筋，治之以熨引。</p>
<p>形苦志苦，病生于咽嗌，治之以百药。</p>
<p>形数惊恐，经络不通，病生于不仁，治之以按摩醪药。</p>
<p>是谓五形志也。</p>
<p>刺阳明出血气，刺太阳出血恶气，刺少阳出气恶血，刺太阴出气恶血，刺少阴出气恶血，刺厥阴出血恶气也。</p>

              </div>
              <footer class="article-footer">
                <time class="article-footer-updated" datetime="2019-10-28T08:08:06.437Z" itemprop="dateModified">上次更新：2019-10-28</time>
                <a href="素问卷六.html" class="article-footer-prev" title="素问卷六"><i class="fa fa-chevron-left"></i><span>上一页</span></a><a href="素问卷八.html" class="article-footer-next" title="素问卷八"><span>下一页</span><i class="fa fa-chevron-right"></i></a>
              </footer>
              
            </div>
          </div>
          <aside id="article-toc" role="navigation">
            <div id="article-toc-inner">
              
              <strong class="sidebar-title">目录</strong>
              <ol class="toc"><li class="toc-item toc-level-2"><a class="toc-link" href="#素问"><span class="toc-text">素问</span></a><ol class="toc-child"><li class="toc-item toc-level-3"><a class="toc-link" href="#卷七"><span class="toc-text">卷七</span></a><ol class="toc-child"><li class="toc-item toc-level-4"><a class="toc-link" href="#经脉别论篇第二十一"><span class="toc-text">经脉别论篇第二十一</span></a></li><li class="toc-item toc-level-4"><a class="toc-link" href="#藏气法时论篇第二十二"><span class="toc-text">藏气法时论篇第二十二</span></a></li><li class="toc-item toc-level-4"><a class="toc-link" href="#宣明五气篇第二十三"><span class="toc-text">宣明五气篇第二十三</span></a></li><li class="toc-item toc-level-4"><a class="toc-link" href="#血气形志篇第二十四"><span class="toc-text">血气形志篇第二十四</span></a></li></ol></li></ol></li></ol>
              <a href="#" id="article-toc-top">回到顶部</a>
            </div>
          </aside>
        </div>
      </article>
      <aside id="sidebar" role="navigation">
  <div class="inner">
    <strong class="sidebar-title">黄帝内经</strong><a href="index.html" class="sidebar-link">素问卷一</a><a href="素问卷二.html" class="sidebar-link">素问卷二</a><a href="素问卷三.html" class="sidebar-link">素问卷三</a><a href="素问卷四.html" class="sidebar-link">素问卷四</a><a href="素问卷五.html" class="sidebar-link">素问卷五</a><a href="素问卷六.html" class="sidebar-link">素问卷六</a><a href="素问卷七.html" class="sidebar-link current">素问卷七</a><a href="素问卷八.html" class="sidebar-link">素问卷八</a><a href="素问卷九.html" class="sidebar-link">素问卷九</a><a href="素问卷十.html" class="sidebar-link">素问卷十</a><a href="素问卷十一.html" class="sidebar-link">素问卷十一</a><strong class="sidebar-title">伤寒论</strong><a href="writing.html" class="sidebar-link">写作</a><a href="front-matter.html" class="sidebar-link">Front-matter</a><a href="tag-plugins.html" class="sidebar-link">标签插件</a><a href="asset-folders.html" class="sidebar-link">资源文件夹</a><a href="data-files.html" class="sidebar-link">数据文件夹</a><a href="server.html" class="sidebar-link">服务器</a><a href="generating.html" class="sidebar-link">生成器</a><strong class="sidebar-title">神农本草经</strong><a href="github-pages.html" class="sidebar-link">GitHub Pages</a><a href="gitlab-pages.html" class="sidebar-link">GitLab Pages</a><a href="one-command-deployment.html" class="sidebar-link">一键部署</a><strong class="sidebar-title">医学衷中参西录</strong><a href="permalinks.html" class="sidebar-link">永久链接</a><a href="themes.html" class="sidebar-link">主题</a><a href="templates.html" class="sidebar-link">模版</a><a href="variables.html" class="sidebar-link">变量</a><a href="helpers.html" class="sidebar-link">辅助函数</a><a href="internationalization.html" class="sidebar-link">国际化 (i18n)</a><a href="plugins.html" class="sidebar-link">插件</a><strong class="sidebar-title">李可老中医急危重症疑难病经验专辑</strong><a href="troubleshooting.html" class="sidebar-link">问题解答</a><a href="contributing.html" class="sidebar-link">贡献</a>
  </div>
</aside>
    </div>
  </div>
</div>

    <footer id="footer" class="wrapper">
  <div class="inner">
    <div id="footer-copyright">
      &copy; 2019 <a href="https://github.com/hexojs/hexo/graphs/contributors" rel="external nofollow noreferrer" target="_blank">Mr.Huang</a><br>
      Documentation licensed under <a href="http://creativecommons.org/licenses/by/4.0/" rel="external nofollow noreferrer" target="_blank">CC BY 4.0</a>.
    </div>
    <div id="footer-links">
      <a href="https://www.netlify.com/" rel="external nofollow noreferrer" class="footer-link" target="_blank"><img src="https://www.netlify.com/img/global/badges/netlify-dark.svg" style="margin-bottom:-14px"/></a>
      <a href="https://twitter.com/" rel="external nofollow noreferrer" class="footer-link" target="_blank"><i class="fa fa-twitter"></i></a>
      <a href="https://github.com/howtowin8" rel="external nofollow noreferrer" class="footer-link" target="_blank"><i class="fa fa-github-alt"></i></a>
    </div>
  </div>
</footer>

  </div>
  <div id="mobile-nav-dimmer"></div>
  <nav id="mobile-nav">
  <div id="mobile-nav-inner">
    <ul id="mobile-nav-list">
      <a href="/zh-cn/docs/" class="mobile-nav-link">典籍</a><a href="/zh-cn/api/" class="mobile-nav-link">医案</a><a href="/news/" class="mobile-nav-link">杂谈</a>
      <li class="mobile-nav-item">
        <a href="https://github.com/howtowin8" class="mobile-nav-link" rel="external" target="_blank">GitHub</a>
      </li>
    </ul>
    
      <strong class="mobile-nav-title">黄帝内经</strong><a href="index.html" class="mobile-nav-link">素问卷一</a><a href="素问卷二.html" class="mobile-nav-link">素问卷二</a><a href="素问卷三.html" class="mobile-nav-link">素问卷三</a><a href="素问卷四.html" class="mobile-nav-link">素问卷四</a><a href="素问卷五.html" class="mobile-nav-link">素问卷五</a><a href="素问卷六.html" class="mobile-nav-link">素问卷六</a><a href="素问卷七.html" class="mobile-nav-link current">素问卷七</a><a href="素问卷八.html" class="mobile-nav-link">素问卷八</a><a href="素问卷九.html" class="mobile-nav-link">素问卷九</a><a href="素问卷十.html" class="mobile-nav-link">素问卷十</a><a href="素问卷十一.html" class="mobile-nav-link">素问卷十一</a><strong class="mobile-nav-title">伤寒论</strong><a href="writing.html" class="mobile-nav-link">写作</a><a href="front-matter.html" class="mobile-nav-link">Front-matter</a><a href="tag-plugins.html" class="mobile-nav-link">标签插件</a><a href="asset-folders.html" class="mobile-nav-link">资源文件夹</a><a href="data-files.html" class="mobile-nav-link">数据文件夹</a><a href="server.html" class="mobile-nav-link">服务器</a><a href="generating.html" class="mobile-nav-link">生成器</a><strong class="mobile-nav-title">神农本草经</strong><a href="github-pages.html" class="mobile-nav-link">GitHub Pages</a><a href="gitlab-pages.html" class="mobile-nav-link">GitLab Pages</a><a href="one-command-deployment.html" class="mobile-nav-link">一键部署</a><strong class="mobile-nav-title">医学衷中参西录</strong><a href="permalinks.html" class="mobile-nav-link">永久链接</a><a href="themes.html" class="mobile-nav-link">主题</a><a href="templates.html" class="mobile-nav-link">模版</a><a href="variables.html" class="mobile-nav-link">变量</a><a href="helpers.html" class="mobile-nav-link">辅助函数</a><a href="internationalization.html" class="mobile-nav-link">国际化 (i18n)</a><a href="plugins.html" class="mobile-nav-link">插件</a><strong class="mobile-nav-title">李可老中医急危重症疑难病经验专辑</strong><a href="troubleshooting.html" class="mobile-nav-link">问题解答</a><a href="contributing.html" class="mobile-nav-link">贡献</a>
    
  </div>
  <div id="mobile-lang-select-wrap">
    <span id="mobile-lang-select-label"><i class="fa fa-globe"></i><span>简体中文</span></span>
    <select id="mobile-lang-select" data-canonical="docs/素问卷七.html">
      
        <option value="en">English</option>
      
        <option value="zh-tw">正體中文</option>
      
        <option value="zh-cn" selected>简体中文</option>
      
        <option value="ru">Русский</option>
      
        <option value="ko">한국어</option>
      
        <option value="pt-br">Português (Brasil)</option>
      
        <option value="th">ภาษาไทย</option>
      
    </select>
  </div>
</nav>
  <!-- Scripts -->
<!-- Cookie -->
<script src="https://cdn.jsdelivr.net/npm/js-cookie@2/src/js.cookie.min.js"></script>
<!-- build:js build/js/main.js -->
<script src="/js/lang_select.js"></script>
<script src="/js/toc.js"></script>
<script src="/js/mobile_nav.js"></script>
<!-- endbuild -->

<!-- Algolia -->


</body>
</html>