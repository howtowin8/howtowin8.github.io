<!DOCTYPE html>
<html lang="zh-cn">
<head prefix="og: http://ogp.me/ns#">
  <meta charset="utf-8">
  <title>中医经典</title>
  <meta http-equiv="X-UA-Compatible" content="IE=Edge,chrome=1">
  <meta name="viewport" content="width=device-width, initial-scale=1">
  <!-- Canonical links -->
  <link rel="canonical" href="https://hexo.io/docs/%E7%B4%A0%E9%97%AE%E5%8D%B7%E4%B9%9D.html">
  <!-- Alternative links -->
  
    
      <link rel="alternative" hreflang="en" href="https://hexo.io/docs/%E7%B4%A0%E9%97%AE%E5%8D%B7%E4%B9%9D.html">
    
      <link rel="alternative" hreflang="zh-tw" href="https://hexo.io/zh-tw/docs/%E7%B4%A0%E9%97%AE%E5%8D%B7%E4%B9%9D.html">
    
      <link rel="alternative" hreflang="zh-cn" href="https://hexo.io/zh-cn/docs/%E7%B4%A0%E9%97%AE%E5%8D%B7%E4%B9%9D.html">
    
      <link rel="alternative" hreflang="ru" href="https://hexo.io/ru/docs/%E7%B4%A0%E9%97%AE%E5%8D%B7%E4%B9%9D.html">
    
      <link rel="alternative" hreflang="ko" href="https://hexo.io/ko/docs/%E7%B4%A0%E9%97%AE%E5%8D%B7%E4%B9%9D.html">
    
      <link rel="alternative" hreflang="pt-br" href="https://hexo.io/pt-br/docs/%E7%B4%A0%E9%97%AE%E5%8D%B7%E4%B9%9D.html">
    
      <link rel="alternative" hreflang="th" href="https://hexo.io/th/docs/%E7%B4%A0%E9%97%AE%E5%8D%B7%E4%B9%9D.html">
    
  
  <!-- Icon -->
  <link rel="apple-touch-icon" sizes="57x57" href="/icon/apple-touch-icon-57x57.png">
  <link rel="apple-touch-icon" sizes="114x114" href="/icon/apple-touch-icon-114x114.png">
  <link rel="apple-touch-icon" sizes="72x72" href="/icon/apple-touch-icon-72x72.png">
  <link rel="apple-touch-icon" sizes="144x144" href="/icon/apple-touch-icon-144x144.png">
  <link rel="apple-touch-icon" sizes="60x60" href="/icon/apple-touch-icon-60x60.png">
  <link rel="apple-touch-icon" sizes="120x120" href="/icon/apple-touch-icon-120x120.png">
  <link rel="apple-touch-icon" sizes="76x76" href="/icon/apple-touch-icon-76x76.png">
  <link rel="apple-touch-icon" sizes="152x152" href="/icon/apple-touch-icon-152x152.png">
  <link rel="icon" type="image/png" href="/icon/favicon-196x196.png" sizes="196x196">
  <link rel="icon" type="image/png" href="/icon/favicon-160x160.png" sizes="160x160">
  <link rel="icon" type="image/png" href="/icon/favicon-96x96.png" sizes="96x96">
  <link rel="icon" type="image/png" href="/icon/favicon-16x16.png" sizes="16x16">
  <link rel="icon" type="image/png" href="/icon/favicon-32x32.png" sizes="32x32">
  <meta name="msapplication-TileColor" content="#2f83cd">
  <meta name="msapplication-TileImage" content="/icon/mstile-144x144.png">
  <!-- CSS -->
  <!-- build:css build/css/navy.css -->
  <link rel="stylesheet" href="/css/navy.css">
  <!-- endbuild -->
  <link rel="stylesheet" href="https://cdn.jsdelivr.net/npm/typeface-lato@0.0.75/index.min.css">
  <link rel="stylesheet" href="https://cdn.jsdelivr.net/npm/font-awesome@4.3.0/css/font-awesome.min.css">
  <link rel="stylesheet" href="https://cdn.jsdelivr.net/docsearch.js/1/docsearch.min.css">
  <!-- RSS -->
  <link rel="alternate" href="/atom.xml" title="中医经典">
  <!-- Open Graph -->
  <meta name="description" content="素问卷九热论篇第三十一黄帝问曰：今夫热病者，皆伤寒之类也，或愈或死，其死皆以六七日之间，其愈皆以十日以上者，何也？不知其解，愿闻其故。 岐伯对曰：巨阳者，诸阳之属也。其脉连于风府，故为诸阳主气也。人之伤于寒也，则为病热，热虽甚不死，其两感于寒而病者，必不免于死。 帝曰：愿闻其状。 岐伯曰：伤寒一日，巨阳受之，故头项痛，腰脊强。 二日阳明受之。阳明主肉，其脉侠鼻，络于目，故身热目痛而鼻干，不得卧也。">
<meta property="og:type" content="website">
<meta property="og:title" content="中医经典">
<meta property="og:url" content="https:&#x2F;&#x2F;hexo.io&#x2F;docs&#x2F;%E7%B4%A0%E9%97%AE%E5%8D%B7%E4%B9%9D.html">
<meta property="og:site_name" content="中医经典">
<meta property="og:description" content="素问卷九热论篇第三十一黄帝问曰：今夫热病者，皆伤寒之类也，或愈或死，其死皆以六七日之间，其愈皆以十日以上者，何也？不知其解，愿闻其故。 岐伯对曰：巨阳者，诸阳之属也。其脉连于风府，故为诸阳主气也。人之伤于寒也，则为病热，热虽甚不死，其两感于寒而病者，必不免于死。 帝曰：愿闻其状。 岐伯曰：伤寒一日，巨阳受之，故头项痛，腰脊强。 二日阳明受之。阳明主肉，其脉侠鼻，络于目，故身热目痛而鼻干，不得卧也。">
<meta property="og:locale" content="zh-cn">
<meta property="article:published_time" content="2019-10-28T08:09:27.484Z">
<meta property="article:modified_time" content="2019-10-28T08:09:27.484Z">
<meta property="article:author" content="Mr.Huang">
<meta name="twitter:card" content="summary">
  <!-- Google Analytics -->
  
  <script async src="//pagead2.googlesyndication.com/pagead/js/adsbygoogle.js"></script>
  <script>
     (adsbygoogle = window.adsbygoogle || []).push({
          google_ad_client: "ca-pub-6482217598104186",
          enable_page_level_ads: true
     });
  </script>
</head>

<body>
  <div id="container">
    <header id="header" class="wrapper">
  <div id="header-inner" class="inner">
    <h1 id="logo-wrap">
      <a href="/zh-cn/" id="logo">Mr.Huang</a>
    </h1>
    <nav id="main-nav">
      <a href="/zh-cn/docs/" class="main-nav-link">典籍</a><a href="/zh-cn/api/" class="main-nav-link">医案</a><a href="/news/" class="main-nav-link">杂谈</a>
      <a href="https://github.com/howtowin8" target="_blank" rel="noopener external nofollow noreferrer" class="main-nav-link"><i class="fa fa-github-alt"></i></a>
      
    </nav>
    <div id="lang-select-wrap">
      <label id="lang-select-label"><i class="fa fa-globe"></i><span>简体中文</span></label>
      
    </div>
    <a id="mobile-nav-toggle">
      <span class="mobile-nav-toggle-bar"></span>
      <span class="mobile-nav-toggle-bar"></span>
      <span class="mobile-nav-toggle-bar"></span>
    </a>
  </div>
</header>

    <div id="content-wrap">
  <div id="content" class="wrapper">
    <div id="content-inner">
      <article class="article-container" itemscope itemtype="http://schema.org/Article">
        <div class="article-inner">
          <div class="article">
            <div class="inner">
              <header class="article-header">
                <h1 class="article-title" itemprop="name"></h1>
                <a href="https://github.com/hexojs/site/edit/master/source/docs/素问卷九.md" target="_blank" rel="noopener external nofollow noreferrer" class="article-edit-link" title="改进本文"><i class="fa fa-pencil"></i></a>
              </header>
              <div class="article-content" itemprop="articleBody">
                <h2 id="素问" class="article-heading"><a href="#素问" class="headerlink" title="素问"></a>素问<a class="article-anchor" href="#素问" aria-hidden="true"></a></h2><h3 id="卷九" class="article-heading"><a href="#卷九" class="headerlink" title="卷九"></a>卷九<a class="article-anchor" href="#卷九" aria-hidden="true"></a></h3><h4 id="热论篇第三十一" class="article-heading"><a href="#热论篇第三十一" class="headerlink" title="热论篇第三十一"></a>热论篇第三十一<a class="article-anchor" href="#热论篇第三十一" aria-hidden="true"></a></h4><p>黄帝问曰：今夫热病者，皆伤寒之类也，或愈或死，其死皆以六七日之间，其愈皆以十日以上者，何也？不知其解，愿闻其故。</p>
<p>岐伯对曰：巨阳者，诸阳之属也。其脉连于风府，故为诸阳主气也。人之伤于寒也，则为病热，热虽甚不死，其两感于寒而病者，必不免于死。</p>
<p>帝曰：愿闻其状。</p>
<p>岐伯曰：伤寒一日，巨阳受之，故头项痛，腰脊强。</p>
<p>二日阳明受之。阳明主肉，其脉侠鼻，络于目，故身热目痛而鼻干，不得卧也。</p>
<p>三日少阳受之，少阳主胆，其脉循胁络于耳，故胸胁痛而耳聋。三阳经络，皆受其病，而未入于脏者，故可汗而已。</p>
<p>四日太阴受之太阴脉布胃中，络于嗌，故腹满而溢干。</p>
<p>五日少阴受之。少阴脉贯肾，络于肺，系舌本，故口燥舌干而渴。</p>
<p>六日厥阴受之。厥阴脉循阴器而络于肝，故烦满而囊缩。</p>
<p>三阴三阳，五脏六腑皆受病，荣卫不行，五脏不通，则死矣。</p>
<p>其不两感于寒者，七日巨阳病衰，头痛少愈；八日阳明病衰，身热少愈；九日少阳病衰，耳聋微闻；十日太阴病衰，腹减如故，则思饮食，十一日少阴病衰，渴止不满，一古干已而嚏，十二日厥阴病衰，囊纵，少腹微下，大气皆去，病日已矣。</p>
<p>帝曰：治之奈何？</p>
<p>岐伯曰：治之各通其脏脉，病日衰已矣。其未满三日者，可汗而已；其满三日者，可泄而已。</p>
<p>帝曰：热病可愈，时有所遗者，何也？</p>
<p>岐伯曰：诸遗者，热甚而强食之，故有所遗也。若此者，皆病已衰而热有所藏，因其谷气相薄，两热相合，故有所遗也。</p>
<p>帝曰：善。治遗奈何？</p>
<p>岐伯曰：视其虚实，调其逆从，可使必已矣。</p>
<p>帝曰：病热当何治之？</p>
<p>岐伯曰：病热少愈，食肉则复，多食则遗，此其禁也。</p>
<p>帝曰：其病两感于寒者，其脉应与其病形何如？</p>
<p>岐伯曰：两感于寒者，病一日则巨阳与少阴俱病，则头痛口干而烦满；二日则阳明与太阴俱病，则腹满身热，不欲食谵言，三日则少阳与厥阴俱病，则耳聋囊缩而厥。水浆不入，不知人，六日死。</p>
<p>帝曰：五脏已伤，六腑不通，荣卫不行，如是之后，三日乃死，何也？</p>
<p>岐伯曰：阳明者，十二经脉之长也，其血气盛，故不知人，三日其气乃尽，故死矣。</p>
<p>凡病伤寒而成温者，先夏至日者，为病温，后夏至日者，为病暑。暑当与汗皆出，勿止。</p>
<hr>
<h4 id="刺热篇第三十二" class="article-heading"><a href="#刺热篇第三十二" class="headerlink" title="刺热篇第三十二"></a>刺热篇第三十二<a class="article-anchor" href="#刺热篇第三十二" aria-hidden="true"></a></h4><p>肝热病者，小便先黄，腹痛多卧，身热。热争则狂言及惊，胁满痛，手足躁，不得安卧。庚辛甚，甲乙大汗。气逆则庚辛死。刺足厥阴少阳，其逆则头痛员员，脉引冲头也。</p>
<p>心热病者，先不乐，数日乃热，热争则卒心痛，烦闷善呕，头痛面赤，无汗。壬癸甚，丙丁大汗。气逆则壬癸死，刺手少阴太阳。</p>
<p>脾热病者，先头重、颊痛、烦心、颜青、欲呕、身热。热争则腰痛，不可用俯仰，腹满泄，两颔痛。甲乙甚，戊己大汗；气逆则甲乙死，刺足太阴阳明。</p>
<p>肺热病者，先淅然厥起毫毛，恶风寒，舌上黄身热。热争则喘咳，痛走胸膺背，不得大息，头痛不堪，汗出而寒。丙丁甚，庚辛大汗。气逆则丙丁死。刺手太阴阳明，出血如大豆，立已。</p>
<p>肾热病者，先腰痛胻酸，苦渴数饮身热。热争则项痛而强，胻寒且酸，足下热，不欲言。其逆则项痛，员员淡淡然。戊己甚，壬癸大汗。气逆则戊己死。刺足少阴太阳，诸汗者，至其所胜日汗出也。</p>
<p>肝热病者，左颊先赤；心热病者，颜先赤；脾热病者，鼻先赤；肺热病者，右颊先赤；肾热病，颐先赤。</p>
<p>病虽未发，见赤色者刺之，名曰治未病。</p>
<p>热病从部所起者，至期而已，其刺之反者，三周而已。重逆则死。诸当汗者，至其所胜日，汗大出也。</p>
<p>诸治热病，以饮之寒水乃刺之，必寒应之，居止寒处，身寒而止也。</p>
<p>热病先胸胁痛，手足躁，刺足少阳，补足太阴。病甚者为五十九刺。</p>
<p>热病始手臂病者，刺手阳明太阴而汗出止。</p>
<p>热病始于头首者，刺项太阳而汗出止。</p>
<p>热病先身重骨痛、耳聋、好瞑、刺足少阴，病甚为五十九刺。</p>
<p>热病先眩冒而热，胸胁满，刺足少阴少阳。</p>
<p>太阳之脉色荣颧骨，热病也。荣未交，曰今且得汗，待时而已。与厥阴脉争见者，死期不过三日。</p>
<p>其热病内连肾，少阳之脉色也。少阳之脉色荣颊前，热病也。荣未交，曰今且得汗，待时而已。与少阴脉争见者，死期不过三日。</p>
<p>热病气穴，三椎下间主胸中热，四椎下间主膈中热，五椎下间主肝热，六椎下间主脾热，七椎下间主肾热。荣在骶也，项上三椎陷者中也。</p>
<p>颊下逆颧为大瘕；下牙车为腹满；颧后为胁痛；颊上者膈上也。</p>
<hr>
<h4 id="评热病论篇第三十三" class="article-heading"><a href="#评热病论篇第三十三" class="headerlink" title="评热病论篇第三十三"></a>评热病论篇第三十三<a class="article-anchor" href="#评热病论篇第三十三" aria-hidden="true"></a></h4><p>黄帝问曰：有病温者，汗出辄复热而脉躁疾，不为汗衰，狂言不能食，病名为何？</p>
<p>岐伯对曰：病名阴阳交，交者死也。</p>
<p>帝曰：愿闻其说，</p>
<p>岐伯曰：人所以汗出者，皆生于谷，谷生于精，今邪气交争于骨肉而得汗者，是邪却而精胜也。精胜则当能食而不复热；复热者邪气也，汗者精气也，今汗出而辄复热者，是邪胜也，不能食者，精无俾也。病而留者，其寿可立而倾也。且夫热论曰：汗出而脉尚躁盛者死。今脉不与汗相应，此不胜其病也，其死明矣。狂言者是失志，失志者死，今见三死，不见一生，虽愈必死也。</p>
<p>帝曰：有病身热汗出烦满，烦满不为汗解，此为何病？</p>
<p>岐伯曰：汗出而身热者风也，汗出而烦满不解者厥也，病名曰风厥。</p>
<p>帝曰：愿卒闻之，</p>
<p>岐伯曰：巨阳主气，故先受邪，少阴与其为表里也，得热则上从之，从之则厥也。</p>
<p>帝曰：治之奈何？</p>
<p>岐伯曰：表里刺之，饮之服汤。</p>
<p>帝曰：劳风为病何如？</p>
<p>岐伯曰：劳风法在肺下，其为病也，使人强上，瞑视，唾出若涕，恶风而振寒，此为劳风之病。</p>
<p>帝曰：治之奈何？</p>
<p>岐伯曰：以救俯仰。巨阳引精者三日，中年者五日，不精者七日，咳出青黄涕，其状如脓，大如弹丸，从口中若鼻中出，不出则伤肺，伤肺则死也。</p>
<p>帝曰：有病肾风者，面胕庞然，壅害于言，可刺不？</p>
<p>岐伯曰：虚不当刺，不当刺而刺，后五日其气必至。</p>
<p>帝曰：其至何如？</p>
<p>岐伯曰：至必少气时热，时热从胸背上至头，汗出，手热、口干、苦渴、小便黄、目下肿、腹中呜、身重难以行，月事不来，烦而不能食，不能正偃，正偃则咳，病名曰风水，论在刺法中。</p>
<p>帝曰：愿闻其说。</p>
<p>岐伯曰：邪之所凑，其气必虚；阴虚者，阳必凑之。故少气时热而汗出也。小便黄者，少腹中有热也。不能正偃者，胃中不和也。正偃则咳甚，上迫肺也。诸有水气者，微肿先见于目下也。</p>
<p>帝曰：何以言？</p>
<p>岐伯曰：水者阴也，目下亦阴也，腹者至阴之所居。故水在腹者，必使目下肿也。真气上逆，故口苦舌干，卧不得正偃，正偃则咳出清水也。诸水病者，故不得卧，卧则惊，惊则咳甚也，腹中呜者，病本于胃也。薄脾则烦，不能食。食不下者，胃脘隔也。身重难以行者，胃脉在足也。月事不来者，胞脉闭也，胞脉者属心，而络于胞中，今气上迫肺，心气不得下通，故月事不来也。</p>
<hr>
<h4 id="逆调论篇第三十四" class="article-heading"><a href="#逆调论篇第三十四" class="headerlink" title="逆调论篇第三十四"></a>逆调论篇第三十四<a class="article-anchor" href="#逆调论篇第三十四" aria-hidden="true"></a></h4><p>黄帝问曰：人身非常温也，非常热也，为之热而烦满者何也？</p>
<p>岐伯对曰：阴气少而阳气胜也，故热而烦满也。</p>
<p>帝曰：人身非衣寒也，中非有寒气也，寒从中生者何？</p>
<p>岐伯曰：是人多痹气也，阳气少阴气多，故身寒如从水中出。</p>
<p>帝曰：人有四肢热，逢风寒如炙如火者何也？</p>
<p>岐伯曰：是人者阴气虚，阳气盛，四肢者阳也，两阳相得而阴气虚少，少水不能灭盛火，而阳独治。独治者不能生长也，独胜而止耳。逢风而如炙如火者，是人当肉烁也。</p>
<p>帝曰：人有身寒，阳火不能热，厚衣不能温，然不冻栗，是为何病？</p>
<p>岐伯曰：是人者，素肾气胜，以水为事，太阳气衰，肾脂枯木不长，一水不能胜两火。肾者水也，而生于骨，肾不生，则髓不能满，故寒甚至骨也。所以不能冻栗者，肝一阳也，心二阳也，肾孤脏也，一水不能胜二火，故不能冻栗，病名曰骨痹，是人当挛节也。</p>
<p>帝曰：人之肉苛者，虽近亦絮，犹尚苛也，是谓何疾？</p>
<p>岐伯曰：荣气虚，卫气实也，荣气虚则不仁，卫气虚则不用，荣卫俱虚，则不仁且不用，肉如故也。人与志不相有，曰死。</p>
<p>帝曰：人有逆气不得卧而息有音者，有不得卧而息无音者，有起居如故息有音者，有得卧行而喘者，有不得得卧不能行而喘者，有不得卧卧而喘者，皆何脏使然？愿闻其故。</p>
<p>岐伯曰：不得卧而息有音者，是阳明之逆也，足三阳者下行，今逆而上行，故息有音也。阳明者，胃脉也，胃者，六腑之海，其气亦下行。阳明逆，不得从其道？故不得卧也。下经曰：胃不和，则卧不安，此之谓也。</p>
<p>夫起居如故而息有音者，此肺之络脉逆也，络脉不得随经上下，故留经而不行，络脉之病人也微，故起居如故而息有音也。</p>
<p>夫不得卧，卧则喘者，是水气之客也。夫水者，循津液而流也，肾者水脏主津液，主卧与喘也。</p>
<p>帝曰：善。</p>

              </div>
              <footer class="article-footer">
                <time class="article-footer-updated" datetime="2019-10-28T08:09:27.484Z" itemprop="dateModified">上次更新：2019-10-28</time>
                <a href="素问卷八.html" class="article-footer-prev" title="素问卷八"><i class="fa fa-chevron-left"></i><span>上一页</span></a><a href="素问卷十.html" class="article-footer-next" title="素问卷十"><span>下一页</span><i class="fa fa-chevron-right"></i></a>
              </footer>
              
            </div>
          </div>
          <aside id="article-toc" role="navigation">
            <div id="article-toc-inner">
              
              <strong class="sidebar-title">目录</strong>
              <ol class="toc"><li class="toc-item toc-level-2"><a class="toc-link" href="#素问"><span class="toc-text">素问</span></a><ol class="toc-child"><li class="toc-item toc-level-3"><a class="toc-link" href="#卷九"><span class="toc-text">卷九</span></a><ol class="toc-child"><li class="toc-item toc-level-4"><a class="toc-link" href="#热论篇第三十一"><span class="toc-text">热论篇第三十一</span></a></li><li class="toc-item toc-level-4"><a class="toc-link" href="#刺热篇第三十二"><span class="toc-text">刺热篇第三十二</span></a></li><li class="toc-item toc-level-4"><a class="toc-link" href="#评热病论篇第三十三"><span class="toc-text">评热病论篇第三十三</span></a></li><li class="toc-item toc-level-4"><a class="toc-link" href="#逆调论篇第三十四"><span class="toc-text">逆调论篇第三十四</span></a></li></ol></li></ol></li></ol>
              <a href="#" id="article-toc-top">回到顶部</a>
            </div>
          </aside>
        </div>
      </article>
      <aside id="sidebar" role="navigation">
  <div class="inner">
    <strong class="sidebar-title">黄帝内经</strong><a href="index.html" class="sidebar-link">素问卷一</a><a href="素问卷二.html" class="sidebar-link">素问卷二</a><a href="素问卷三.html" class="sidebar-link">素问卷三</a><a href="素问卷四.html" class="sidebar-link">素问卷四</a><a href="素问卷五.html" class="sidebar-link">素问卷五</a><a href="素问卷六.html" class="sidebar-link">素问卷六</a><a href="素问卷七.html" class="sidebar-link">素问卷七</a><a href="素问卷八.html" class="sidebar-link">素问卷八</a><a href="素问卷九.html" class="sidebar-link current">素问卷九</a><a href="素问卷十.html" class="sidebar-link">素问卷十</a><a href="素问卷十一.html" class="sidebar-link">素问卷十一</a><strong class="sidebar-title">伤寒论</strong><a href="writing.html" class="sidebar-link">写作</a><a href="front-matter.html" class="sidebar-link">Front-matter</a><a href="tag-plugins.html" class="sidebar-link">标签插件</a><a href="asset-folders.html" class="sidebar-link">资源文件夹</a><a href="data-files.html" class="sidebar-link">数据文件夹</a><a href="server.html" class="sidebar-link">服务器</a><a href="generating.html" class="sidebar-link">生成器</a><strong class="sidebar-title">神农本草经</strong><a href="github-pages.html" class="sidebar-link">GitHub Pages</a><a href="gitlab-pages.html" class="sidebar-link">GitLab Pages</a><a href="one-command-deployment.html" class="sidebar-link">一键部署</a><strong class="sidebar-title">医学衷中参西录</strong><a href="permalinks.html" class="sidebar-link">永久链接</a><a href="themes.html" class="sidebar-link">主题</a><a href="templates.html" class="sidebar-link">模版</a><a href="variables.html" class="sidebar-link">变量</a><a href="helpers.html" class="sidebar-link">辅助函数</a><a href="internationalization.html" class="sidebar-link">国际化 (i18n)</a><a href="plugins.html" class="sidebar-link">插件</a><strong class="sidebar-title">李可老中医急危重症疑难病经验专辑</strong><a href="troubleshooting.html" class="sidebar-link">问题解答</a><a href="contributing.html" class="sidebar-link">贡献</a>
  </div>
</aside>
    </div>
  </div>
</div>

    <footer id="footer" class="wrapper">
  <div class="inner">
    <div id="footer-copyright">
      &copy; 2019 <a href="https://github.com/hexojs/hexo/graphs/contributors" rel="external nofollow noreferrer" target="_blank">Mr.Huang</a><br>
      Documentation licensed under <a href="http://creativecommons.org/licenses/by/4.0/" rel="external nofollow noreferrer" target="_blank">CC BY 4.0</a>.
    </div>
    <div id="footer-links">
      <a href="https://www.netlify.com/" rel="external nofollow noreferrer" class="footer-link" target="_blank"><img src="https://www.netlify.com/img/global/badges/netlify-dark.svg" style="margin-bottom:-14px"/></a>
      <a href="https://twitter.com/" rel="external nofollow noreferrer" class="footer-link" target="_blank"><i class="fa fa-twitter"></i></a>
      <a href="https://github.com/howtowin8" rel="external nofollow noreferrer" class="footer-link" target="_blank"><i class="fa fa-github-alt"></i></a>
    </div>
  </div>
</footer>

  </div>
  <div id="mobile-nav-dimmer"></div>
  <nav id="mobile-nav">
  <div id="mobile-nav-inner">
    <ul id="mobile-nav-list">
      <a href="/zh-cn/docs/" class="mobile-nav-link">典籍</a><a href="/zh-cn/api/" class="mobile-nav-link">医案</a><a href="/news/" class="mobile-nav-link">杂谈</a>
      <li class="mobile-nav-item">
        <a href="https://github.com/howtowin8" class="mobile-nav-link" rel="external" target="_blank">GitHub</a>
      </li>
    </ul>
    
      <strong class="mobile-nav-title">黄帝内经</strong><a href="index.html" class="mobile-nav-link">素问卷一</a><a href="素问卷二.html" class="mobile-nav-link">素问卷二</a><a href="素问卷三.html" class="mobile-nav-link">素问卷三</a><a href="素问卷四.html" class="mobile-nav-link">素问卷四</a><a href="素问卷五.html" class="mobile-nav-link">素问卷五</a><a href="素问卷六.html" class="mobile-nav-link">素问卷六</a><a href="素问卷七.html" class="mobile-nav-link">素问卷七</a><a href="素问卷八.html" class="mobile-nav-link">素问卷八</a><a href="素问卷九.html" class="mobile-nav-link current">素问卷九</a><a href="素问卷十.html" class="mobile-nav-link">素问卷十</a><a href="素问卷十一.html" class="mobile-nav-link">素问卷十一</a><strong class="mobile-nav-title">伤寒论</strong><a href="writing.html" class="mobile-nav-link">写作</a><a href="front-matter.html" class="mobile-nav-link">Front-matter</a><a href="tag-plugins.html" class="mobile-nav-link">标签插件</a><a href="asset-folders.html" class="mobile-nav-link">资源文件夹</a><a href="data-files.html" class="mobile-nav-link">数据文件夹</a><a href="server.html" class="mobile-nav-link">服务器</a><a href="generating.html" class="mobile-nav-link">生成器</a><strong class="mobile-nav-title">神农本草经</strong><a href="github-pages.html" class="mobile-nav-link">GitHub Pages</a><a href="gitlab-pages.html" class="mobile-nav-link">GitLab Pages</a><a href="one-command-deployment.html" class="mobile-nav-link">一键部署</a><strong class="mobile-nav-title">医学衷中参西录</strong><a href="permalinks.html" class="mobile-nav-link">永久链接</a><a href="themes.html" class="mobile-nav-link">主题</a><a href="templates.html" class="mobile-nav-link">模版</a><a href="variables.html" class="mobile-nav-link">变量</a><a href="helpers.html" class="mobile-nav-link">辅助函数</a><a href="internationalization.html" class="mobile-nav-link">国际化 (i18n)</a><a href="plugins.html" class="mobile-nav-link">插件</a><strong class="mobile-nav-title">李可老中医急危重症疑难病经验专辑</strong><a href="troubleshooting.html" class="mobile-nav-link">问题解答</a><a href="contributing.html" class="mobile-nav-link">贡献</a>
    
  </div>
  <div id="mobile-lang-select-wrap">
    <span id="mobile-lang-select-label"><i class="fa fa-globe"></i><span>简体中文</span></span>
    <select id="mobile-lang-select" data-canonical="docs/素问卷九.html">
      
        <option value="en">English</option>
      
        <option value="zh-tw">正體中文</option>
      
        <option value="zh-cn" selected>简体中文</option>
      
        <option value="ru">Русский</option>
      
        <option value="ko">한국어</option>
      
        <option value="pt-br">Português (Brasil)</option>
      
        <option value="th">ภาษาไทย</option>
      
    </select>
  </div>
</nav>
  <!-- Scripts -->
<!-- Cookie -->
<script src="https://cdn.jsdelivr.net/npm/js-cookie@2/src/js.cookie.min.js"></script>
<!-- build:js build/js/main.js -->
<script src="/js/lang_select.js"></script>
<script src="/js/toc.js"></script>
<script src="/js/mobile_nav.js"></script>
<!-- endbuild -->

<!-- Algolia -->


</body>
</html>