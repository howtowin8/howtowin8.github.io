<!DOCTYPE html>
<html lang="zh-cn">
<head prefix="og: http://ogp.me/ns#">
  <meta charset="utf-8">
  <title>中医经典</title>
  <meta http-equiv="X-UA-Compatible" content="IE=Edge,chrome=1">
  <meta name="viewport" content="width=device-width, initial-scale=1">
  <!-- Canonical links -->
  <link rel="canonical" href="https://hexo.io/docs/%E7%B4%A0%E9%97%AE%E5%8D%B7%E5%9B%9B.html">
  <!-- Alternative links -->
  
    
      <link rel="alternative" hreflang="en" href="https://hexo.io/docs/%E7%B4%A0%E9%97%AE%E5%8D%B7%E5%9B%9B.html">
    
      <link rel="alternative" hreflang="zh-tw" href="https://hexo.io/zh-tw/docs/%E7%B4%A0%E9%97%AE%E5%8D%B7%E5%9B%9B.html">
    
      <link rel="alternative" hreflang="zh-cn" href="https://hexo.io/zh-cn/docs/%E7%B4%A0%E9%97%AE%E5%8D%B7%E5%9B%9B.html">
    
      <link rel="alternative" hreflang="ru" href="https://hexo.io/ru/docs/%E7%B4%A0%E9%97%AE%E5%8D%B7%E5%9B%9B.html">
    
      <link rel="alternative" hreflang="ko" href="https://hexo.io/ko/docs/%E7%B4%A0%E9%97%AE%E5%8D%B7%E5%9B%9B.html">
    
      <link rel="alternative" hreflang="pt-br" href="https://hexo.io/pt-br/docs/%E7%B4%A0%E9%97%AE%E5%8D%B7%E5%9B%9B.html">
    
      <link rel="alternative" hreflang="th" href="https://hexo.io/th/docs/%E7%B4%A0%E9%97%AE%E5%8D%B7%E5%9B%9B.html">
    
  
  <!-- Icon -->
  <link rel="apple-touch-icon" sizes="57x57" href="/icon/apple-touch-icon-57x57.png">
  <link rel="apple-touch-icon" sizes="114x114" href="/icon/apple-touch-icon-114x114.png">
  <link rel="apple-touch-icon" sizes="72x72" href="/icon/apple-touch-icon-72x72.png">
  <link rel="apple-touch-icon" sizes="144x144" href="/icon/apple-touch-icon-144x144.png">
  <link rel="apple-touch-icon" sizes="60x60" href="/icon/apple-touch-icon-60x60.png">
  <link rel="apple-touch-icon" sizes="120x120" href="/icon/apple-touch-icon-120x120.png">
  <link rel="apple-touch-icon" sizes="76x76" href="/icon/apple-touch-icon-76x76.png">
  <link rel="apple-touch-icon" sizes="152x152" href="/icon/apple-touch-icon-152x152.png">
  <link rel="icon" type="image/png" href="/icon/favicon-196x196.png" sizes="196x196">
  <link rel="icon" type="image/png" href="/icon/favicon-160x160.png" sizes="160x160">
  <link rel="icon" type="image/png" href="/icon/favicon-96x96.png" sizes="96x96">
  <link rel="icon" type="image/png" href="/icon/favicon-16x16.png" sizes="16x16">
  <link rel="icon" type="image/png" href="/icon/favicon-32x32.png" sizes="32x32">
  <meta name="msapplication-TileColor" content="#2f83cd">
  <meta name="msapplication-TileImage" content="/icon/mstile-144x144.png">
  <!-- CSS -->
  <!-- build:css build/css/navy.css -->
  <link rel="stylesheet" href="/css/navy.css">
  <!-- endbuild -->
  <link rel="stylesheet" href="https://cdn.jsdelivr.net/npm/typeface-lato@0.0.75/index.min.css">
  <link rel="stylesheet" href="https://cdn.jsdelivr.net/npm/font-awesome@4.3.0/css/font-awesome.min.css">
  <link rel="stylesheet" href="https://cdn.jsdelivr.net/docsearch.js/1/docsearch.min.css">
  <!-- RSS -->
  <link rel="alternate" href="/atom.xml" title="中医经典">
  <!-- Open Graph -->
  <meta name="description" content="素问卷四异法方宜论篇第十二黄帝问曰：医之治病也，一病而治各不同，皆愈何也？ 岐伯对曰：地势使然也。 故东方之域，天地之所始生也。鱼盐之地，海滨傍水，其民食鱼而嗜咸，皆安其处，美其食。鱼者使人热中，盐者胜血，故其民皆黑色疏理。其病皆为痈疡，其治宜砭石。故砭石者，亦从东方来。 西方者，金玉之域，沙石之处，天地之所收引也。其民陵居而多风，水土刚强，其民不衣而褐荐，其民华食而脂肥，故邪不能伤其形体，其病生">
<meta property="og:type" content="website">
<meta property="og:title" content="中医经典">
<meta property="og:url" content="https:&#x2F;&#x2F;hexo.io&#x2F;docs&#x2F;%E7%B4%A0%E9%97%AE%E5%8D%B7%E5%9B%9B.html">
<meta property="og:site_name" content="中医经典">
<meta property="og:description" content="素问卷四异法方宜论篇第十二黄帝问曰：医之治病也，一病而治各不同，皆愈何也？ 岐伯对曰：地势使然也。 故东方之域，天地之所始生也。鱼盐之地，海滨傍水，其民食鱼而嗜咸，皆安其处，美其食。鱼者使人热中，盐者胜血，故其民皆黑色疏理。其病皆为痈疡，其治宜砭石。故砭石者，亦从东方来。 西方者，金玉之域，沙石之处，天地之所收引也。其民陵居而多风，水土刚强，其民不衣而褐荐，其民华食而脂肥，故邪不能伤其形体，其病生">
<meta property="og:locale" content="zh-cn">
<meta property="article:published_time" content="2019-10-28T08:06:36.848Z">
<meta property="article:modified_time" content="2019-10-28T08:06:36.848Z">
<meta property="article:author" content="Mr.Huang">
<meta name="twitter:card" content="summary">
  <!-- Google Analytics -->
  
  <script async src="//pagead2.googlesyndication.com/pagead/js/adsbygoogle.js"></script>
  <script>
     (adsbygoogle = window.adsbygoogle || []).push({
          google_ad_client: "ca-pub-6482217598104186",
          enable_page_level_ads: true
     });
  </script>
</head>

<body>
  <div id="container">
    <header id="header" class="wrapper">
  <div id="header-inner" class="inner">
    <h1 id="logo-wrap">
      <a href="/zh-cn/" id="logo">Mr.Huang</a>
    </h1>
    <nav id="main-nav">
      <a href="/zh-cn/docs/" class="main-nav-link">典籍</a><a href="/zh-cn/api/" class="main-nav-link">医案</a><a href="/news/" class="main-nav-link">杂谈</a>
      <a href="https://github.com/howtowin8" target="_blank" rel="noopener external nofollow noreferrer" class="main-nav-link"><i class="fa fa-github-alt"></i></a>
      
    </nav>
    <div id="lang-select-wrap">
      <label id="lang-select-label"><i class="fa fa-globe"></i><span>简体中文</span></label>
      
    </div>
    <a id="mobile-nav-toggle">
      <span class="mobile-nav-toggle-bar"></span>
      <span class="mobile-nav-toggle-bar"></span>
      <span class="mobile-nav-toggle-bar"></span>
    </a>
  </div>
</header>

    <div id="content-wrap">
  <div id="content" class="wrapper">
    <div id="content-inner">
      <article class="article-container" itemscope itemtype="http://schema.org/Article">
        <div class="article-inner">
          <div class="article">
            <div class="inner">
              <header class="article-header">
                <h1 class="article-title" itemprop="name"></h1>
                <a href="https://github.com/hexojs/site/edit/master/source/docs/素问卷四.md" target="_blank" rel="noopener external nofollow noreferrer" class="article-edit-link" title="改进本文"><i class="fa fa-pencil"></i></a>
              </header>
              <div class="article-content" itemprop="articleBody">
                <h2 id="素问" class="article-heading"><a href="#素问" class="headerlink" title="素问"></a>素问<a class="article-anchor" href="#素问" aria-hidden="true"></a></h2><h3 id="卷四" class="article-heading"><a href="#卷四" class="headerlink" title="卷四"></a>卷四<a class="article-anchor" href="#卷四" aria-hidden="true"></a></h3><h4 id="异法方宜论篇第十二" class="article-heading"><a href="#异法方宜论篇第十二" class="headerlink" title="异法方宜论篇第十二"></a>异法方宜论篇第十二<a class="article-anchor" href="#异法方宜论篇第十二" aria-hidden="true"></a></h4><p>黄帝问曰：医之治病也，一病而治各不同，皆愈何也？</p>
<p>岐伯对曰：地势使然也。</p>
<p>故东方之域，天地之所始生也。鱼盐之地，海滨傍水，其民食鱼而嗜咸，皆安其处，美其食。鱼者使人热中，盐者胜血，故其民皆黑色疏理。其病皆为痈疡，其治宜砭石。故砭石者，亦从东方来。</p>
<p>西方者，金玉之域，沙石之处，天地之所收引也。其民陵居而多风，水土刚强，其民不衣而褐荐，其民华食而脂肥，故邪不能伤其形体，其病生于内，其治宜毒药。故毒药者亦从西方来。</p>
<p>北方者，天地所闭藏之域也。其地高陵居，风寒冰冽，其民乐野处而乳食，脏寒生满病，其治宜灸焫。故灸焫者，亦从北方来。</p>
<p>南方者，天地所长养，阳之所盛处也。其地下，水土弱，雾露之所聚也。其民嗜酸而食胕，故其民皆致理而赤色，其病挛痹，其治宜微针。故九针者，亦从南方来。</p>
<p>中央者，其地平以湿，天地所以生万物也众。其民食杂而不劳，故其病多痿厥寒热。其治宜导引按蹻，故导引按蹻者，亦从中央出也。</p>
<p>故圣人杂合以治，各得其所宜，故治所以异而病皆愈者，得病之情，知治之大体也。</p>
<hr>
<h4 id="移精变气论篇第十三" class="article-heading"><a href="#移精变气论篇第十三" class="headerlink" title="移精变气论篇第十三"></a>移精变气论篇第十三<a class="article-anchor" href="#移精变气论篇第十三" aria-hidden="true"></a></h4><p>黄帝问曰：余闻古之治病，惟其移精变气，可祝由而己。今世治病，毒药治其内，针石治其外，或愈或不愈，何也？</p>
<p>岐伯对曰：往古人居禽兽之间，动作以避寒，阴居以避暑，内无眷暮之累，外无伸官之形，此恬淡之世，邪不能深入也。故毒药不能治其内，针石不能治其外，故可移精祝由而己。</p>
<p>当今之世不然，忧患缘其内，苦形伤其外，又失四时之从，逆寒暑之宜。贼风数至，虚邪朝夕，内至五脏骨髓，外伤空窍肌肤，所以小病必甚，大病必死。故祝由不能己也。</p>
<p>帝曰：善。余欲临病人，观死生，决嫌疑，欲知其要，如日月光，可得闻乎？</p>
<p>岐伯曰：色脉者，上帝之所贵也，先师之所传也。</p>
<p>上古使僦贷季理色脉而通神明，合之金木水火土，四时八风六合，不离其常，变化相移，以观其妙，以知其要，欲知其要，则色脉是矣。</p>
<p>色以应日，脉以应月，常求其要，则其要也。夫色之变化以应四时之脉，此上帝之所贵，以合于神明也。所以远死而近生，生道以长，命曰圣王。</p>
<p>中古之治病，至而治之，汤液十日，以去八风五痹之病。十日不已，治以草苏草荄之枝，本末为助，标本已得，邪气乃服。</p>
<p>暮世之病也，则不然，治不本四时，不知日月，不审逆从，病形已成，乃欲微针其外，汤液治其内，粗工兇兇，以为可攻，故病未已，新病复起。</p>
<p>帝曰：愿闻要道。</p>
<p>岐伯曰：治之要极，无夫色脉，用之不惑，治之大则。逆从到行，标本不得，亡神失国。去故就新，乃得真人。</p>
<p>帝曰：余闻其要于夫子矣，夫子言不离色脉，此余之所知也。</p>
<p>岐伯曰：治之极于一。</p>
<p>帝曰：何谓一？</p>
<p>岐伯曰：一者因得之。</p>
<p>帝曰：奈何？</p>
<p>岐伯曰：闭户塞牖，系之病者，数问其情，以从其意，得神者昌，失神者亡。</p>
<p>帝曰：善。</p>
<hr>
<h4 id="汤液醪醴论篇第十四" class="article-heading"><a href="#汤液醪醴论篇第十四" class="headerlink" title="汤液醪醴论篇第十四"></a>汤液醪醴论篇第十四<a class="article-anchor" href="#汤液醪醴论篇第十四" aria-hidden="true"></a></h4><p>黄帝问曰：为五谷汤液及醪醴奈何？</p>
<p>岐伯对曰：必以稻米，炊之稻薪，稻米者完，稻薪者坚。</p>
<p>帝曰：何以然？</p>
<p>岐伯曰：此得天地之和，高下之宜，故能至完：伐取得时，故能至坚也。</p>
<p>帝曰：上古圣人作汤液醪醴，为而不用何也？</p>
<p>岐伯曰：自古圣人之作汤液醪醴者，以为备耳！夫上古作汤液，故为而弗服也。</p>
<p>中古之世，道德稍衰，邪气时至，服之万全。</p>
<p>帝曰：今之世不必已何也。</p>
<p>岐伯曰：当今之世，必齐毒药攻其中，镵石针艾治其外也。</p>
<p>帝曰：形弊血尽而功不应者何？</p>
<p>岐伯曰：神不使也。</p>
<p>帝曰：何谓神不使？</p>
<p>岐伯曰：针石道也。精神不进，志意不治，故病不可愈。今精坏神去，营卫不可复收。何者？嗜欲无穷，而忧患不止，精气弛坏，营泣卫除，故神去之而病不愈也。</p>
<p>帝曰：夫病之始生也，极微极精，必先入结于皮肤。今良工皆称曰病成，名曰逆，则针石不能治，良药不能及也。今良工皆得其法，守其数，亲戚兄弟远近音声日闻于耳，五色日见于目，而病不愈者，亦何暇不早乎？</p>
<p>岐伯曰：病为本，工为标，标本不得，邪气不服，此之谓也。</p>
<p>帝曰：其有不从毫毛而生，五脏阳以竭也，津液充郭，其魄独居，孤精于内，气耗于外，形不可与衣相保，此四极急而动中，是气拒于内而形施于外，治之奈何？</p>
<p>岐伯曰：平治于权衡，去宛陈莝，微动四极，温衣缪剌其处，以复其形。开鬼门，洁净府，精以时服；五阳已布，疏涤五脏，故精自生，形自盛，骨肉相保，巨气乃平。</p>
<p>帝曰：善。</p>
<hr>
<h4 id="玉版论要篇第十五" class="article-heading"><a href="#玉版论要篇第十五" class="headerlink" title="玉版论要篇第十五"></a>玉版论要篇第十五<a class="article-anchor" href="#玉版论要篇第十五" aria-hidden="true"></a></h4><p>黄帝问曰：余闻揆度奇恒，所指不同，用之奈何？</p>
<p>岐伯对曰：揆度者，度病之浅深也；奇恒者，言奇病也。请言道之至数，五色脉变，揆度奇恒，道在于一。</p>
<p>神转不回，回则不转，乃失其机。至数之要，迫近以微，着之玉版，命曰合玉机。</p>
<p>容色见上下左右，各在其要。其色见浅者，汤液主治，十日已。其见深者，必齐主治，二十一日已。其见大深者，醪酒主治，百日已。色夭面脱不治，百日尽已。</p>
<p>脉短气绝死，病温虚甚死。</p>
<p>色见上下左右，各在其要。上为逆，下为从；女子右为逆，左为从；男子左为逆，右为从。易，重阳死，重阴死。</p>
<p>阴阳反他，治在权衡相夺，奇恒事也，揆度事也。</p>
<p>搏脉痹躄，寒热之交。脉孤为消气，虚泄为夺血。孤为逆，虚为从。</p>
<p>行奇恒之法，以太阴始。行所不胜曰逆胜，逆则死。行所胜曰从，从则活。八风四时之胜，终而复始，逆行一过，不可复数，论要毕矣。</p>
<hr>
<h4 id="诊要经终论篇第十六" class="article-heading"><a href="#诊要经终论篇第十六" class="headerlink" title="诊要经终论篇第十六"></a>诊要经终论篇第十六<a class="article-anchor" href="#诊要经终论篇第十六" aria-hidden="true"></a></h4><p>黄帝问曰：诊要何如？</p>
<p>岐伯对曰：正月二月，天气始方，地气始发，人气在肝。</p>
<p>三月四月天气正方，地气定发，人气在脾。</p>
<p>五月六月天气盛，地气高，人气在头。</p>
<p>七月八月阴气始杀，人气在肺。</p>
<p>九月十月阴气始冰，地气始闭，人气在心。</p>
<p>十一月十二月冰复，地气合，人气在肾。</p>
<p>故春刺散俞，及与分理，血出而止。甚者传气，间者环也。</p>
<p>夏刺络俞，见血而止。尽气闭环，痛病必下。</p>
<p>秋刺皮肤循理，上下同法，神变而止。</p>
<p>冬刺俞窍于分理，甚者直下，间者散下。</p>
<p>春夏秋冬，各有所刺，法其所在。春刺夏分，脉乱气微，入淫骨髓，病不能愈，令人不嗜食，又且少气。</p>
<p>春刺秋分，筋挛逆气环为咳嗽，病不愈，令人时惊，又且哭。</p>
<p>春刺冬分，邪气着藏，令人胀，病不愈，又且欲言语。</p>
<p>夏刺春分，病不愈，令人解堕。</p>
<p>夏刺秋分，病不愈，令人心中欲无言，惕惕如人将捕之。</p>
<p>夏刺冬分，病不愈，令人少气，时欲怒。</p>
<p>秋刺春分，病不已，令人惕然，欲有所为，起而忘之。</p>
<p>秋刺夏分，病不已，令人益嗜卧，且又善梦。</p>
<p>秋刺冬分，病不已，令人洒洒时寒。</p>
<p>冬刺春分，病不已，令人欲卧不能眠，眠而有见。</p>
<p>冬刺夏分，病不愈，气上发为诸痹。</p>
<p>冬刺秋分，病不已，令人善渴。</p>
<p>凡刺胸腹者，必避五脏。中心者环死，中脾者五日死，中肾者七日死，中肺者五日死。中膈者，皆为伤中，其病虽愈，不过一岁必死。</p>
<p>刺避五脏者，知逆从也。所谓从者，膈与脾肾之处，不知者反之。刺胸腹者，必以布憿着之，乃从单布上刺，刺之不愈复刺。</p>
<p>刺针必肃，刺肿摇针，经刺勿摇，此刺之道也。</p>
<p>帝曰：愿闻十二经脉之终奈何？</p>
<p>岐伯曰：太阳之脉，其终也戴眼，反折瘈瘲，其色白，绝汗乃出，出则死矣。</p>
<p>少阳终者，耳聋、百节皆纵，目寰绝系。绝系一日半死，其死也色先青，白乃死矣。</p>
<p>阳明终者，口目动作，善惊、妄言、色黄。其上下经盛，不仁则终矣。</p>
<p>少阴终者，面黑齿长而垢，腹胀闭，上下不通而终矣。</p>
<p>太阴终者，腹胀闭，不得息，善噫善呕，呕则逆，逆则面赤，不逆则上下不通，不通则面黑，皮毛焦而终矣。</p>
<p>厥阴终者，中热溢干，善溺、心烦、甚则舌卷，卵上缩而终矣。此十二经之所败也。</p>

              </div>
              <footer class="article-footer">
                <time class="article-footer-updated" datetime="2019-10-28T08:06:36.848Z" itemprop="dateModified">上次更新：2019-10-28</time>
                <a href="素问卷三.html" class="article-footer-prev" title="素问卷三"><i class="fa fa-chevron-left"></i><span>上一页</span></a><a href="素问卷五.html" class="article-footer-next" title="素问卷五"><span>下一页</span><i class="fa fa-chevron-right"></i></a>
              </footer>
              
            </div>
          </div>
          <aside id="article-toc" role="navigation">
            <div id="article-toc-inner">
              
              <strong class="sidebar-title">目录</strong>
              <ol class="toc"><li class="toc-item toc-level-2"><a class="toc-link" href="#素问"><span class="toc-text">素问</span></a><ol class="toc-child"><li class="toc-item toc-level-3"><a class="toc-link" href="#卷四"><span class="toc-text">卷四</span></a><ol class="toc-child"><li class="toc-item toc-level-4"><a class="toc-link" href="#异法方宜论篇第十二"><span class="toc-text">异法方宜论篇第十二</span></a></li><li class="toc-item toc-level-4"><a class="toc-link" href="#移精变气论篇第十三"><span class="toc-text">移精变气论篇第十三</span></a></li><li class="toc-item toc-level-4"><a class="toc-link" href="#汤液醪醴论篇第十四"><span class="toc-text">汤液醪醴论篇第十四</span></a></li><li class="toc-item toc-level-4"><a class="toc-link" href="#玉版论要篇第十五"><span class="toc-text">玉版论要篇第十五</span></a></li><li class="toc-item toc-level-4"><a class="toc-link" href="#诊要经终论篇第十六"><span class="toc-text">诊要经终论篇第十六</span></a></li></ol></li></ol></li></ol>
              <a href="#" id="article-toc-top">回到顶部</a>
            </div>
          </aside>
        </div>
      </article>
      <aside id="sidebar" role="navigation">
  <div class="inner">
    <strong class="sidebar-title">黄帝内经</strong><a href="index.html" class="sidebar-link">素问卷一</a><a href="素问卷二.html" class="sidebar-link">素问卷二</a><a href="素问卷三.html" class="sidebar-link">素问卷三</a><a href="素问卷四.html" class="sidebar-link current">素问卷四</a><a href="素问卷五.html" class="sidebar-link">素问卷五</a><a href="素问卷六.html" class="sidebar-link">素问卷六</a><a href="素问卷七.html" class="sidebar-link">素问卷七</a><a href="素问卷八.html" class="sidebar-link">素问卷八</a><a href="素问卷九.html" class="sidebar-link">素问卷九</a><a href="素问卷十.html" class="sidebar-link">素问卷十</a><a href="素问卷十一.html" class="sidebar-link">素问卷十一</a><strong class="sidebar-title">伤寒论</strong><a href="writing.html" class="sidebar-link">写作</a><a href="front-matter.html" class="sidebar-link">Front-matter</a><a href="tag-plugins.html" class="sidebar-link">标签插件</a><a href="asset-folders.html" class="sidebar-link">资源文件夹</a><a href="data-files.html" class="sidebar-link">数据文件夹</a><a href="server.html" class="sidebar-link">服务器</a><a href="generating.html" class="sidebar-link">生成器</a><strong class="sidebar-title">神农本草经</strong><a href="github-pages.html" class="sidebar-link">GitHub Pages</a><a href="gitlab-pages.html" class="sidebar-link">GitLab Pages</a><a href="one-command-deployment.html" class="sidebar-link">一键部署</a><strong class="sidebar-title">医学衷中参西录</strong><a href="permalinks.html" class="sidebar-link">永久链接</a><a href="themes.html" class="sidebar-link">主题</a><a href="templates.html" class="sidebar-link">模版</a><a href="variables.html" class="sidebar-link">变量</a><a href="helpers.html" class="sidebar-link">辅助函数</a><a href="internationalization.html" class="sidebar-link">国际化 (i18n)</a><a href="plugins.html" class="sidebar-link">插件</a><strong class="sidebar-title">李可老中医急危重症疑难病经验专辑</strong><a href="troubleshooting.html" class="sidebar-link">问题解答</a><a href="contributing.html" class="sidebar-link">贡献</a>
  </div>
</aside>
    </div>
  </div>
</div>

    <footer id="footer" class="wrapper">
  <div class="inner">
    <div id="footer-copyright">
      &copy; 2019 <a href="https://github.com/hexojs/hexo/graphs/contributors" rel="external nofollow noreferrer" target="_blank">Mr.Huang</a><br>
      Documentation licensed under <a href="http://creativecommons.org/licenses/by/4.0/" rel="external nofollow noreferrer" target="_blank">CC BY 4.0</a>.
    </div>
    <div id="footer-links">
      <a href="https://www.netlify.com/" rel="external nofollow noreferrer" class="footer-link" target="_blank"><img src="https://www.netlify.com/img/global/badges/netlify-dark.svg" style="margin-bottom:-14px"/></a>
      <a href="https://twitter.com/" rel="external nofollow noreferrer" class="footer-link" target="_blank"><i class="fa fa-twitter"></i></a>
      <a href="https://github.com/howtowin8" rel="external nofollow noreferrer" class="footer-link" target="_blank"><i class="fa fa-github-alt"></i></a>
    </div>
  </div>
</footer>

  </div>
  <div id="mobile-nav-dimmer"></div>
  <nav id="mobile-nav">
  <div id="mobile-nav-inner">
    <ul id="mobile-nav-list">
      <a href="/zh-cn/docs/" class="mobile-nav-link">典籍</a><a href="/zh-cn/api/" class="mobile-nav-link">医案</a><a href="/news/" class="mobile-nav-link">杂谈</a>
      <li class="mobile-nav-item">
        <a href="https://github.com/howtowin8" class="mobile-nav-link" rel="external" target="_blank">GitHub</a>
      </li>
    </ul>
    
      <strong class="mobile-nav-title">黄帝内经</strong><a href="index.html" class="mobile-nav-link">素问卷一</a><a href="素问卷二.html" class="mobile-nav-link">素问卷二</a><a href="素问卷三.html" class="mobile-nav-link">素问卷三</a><a href="素问卷四.html" class="mobile-nav-link current">素问卷四</a><a href="素问卷五.html" class="mobile-nav-link">素问卷五</a><a href="素问卷六.html" class="mobile-nav-link">素问卷六</a><a href="素问卷七.html" class="mobile-nav-link">素问卷七</a><a href="素问卷八.html" class="mobile-nav-link">素问卷八</a><a href="素问卷九.html" class="mobile-nav-link">素问卷九</a><a href="素问卷十.html" class="mobile-nav-link">素问卷十</a><a href="素问卷十一.html" class="mobile-nav-link">素问卷十一</a><strong class="mobile-nav-title">伤寒论</strong><a href="writing.html" class="mobile-nav-link">写作</a><a href="front-matter.html" class="mobile-nav-link">Front-matter</a><a href="tag-plugins.html" class="mobile-nav-link">标签插件</a><a href="asset-folders.html" class="mobile-nav-link">资源文件夹</a><a href="data-files.html" class="mobile-nav-link">数据文件夹</a><a href="server.html" class="mobile-nav-link">服务器</a><a href="generating.html" class="mobile-nav-link">生成器</a><strong class="mobile-nav-title">神农本草经</strong><a href="github-pages.html" class="mobile-nav-link">GitHub Pages</a><a href="gitlab-pages.html" class="mobile-nav-link">GitLab Pages</a><a href="one-command-deployment.html" class="mobile-nav-link">一键部署</a><strong class="mobile-nav-title">医学衷中参西录</strong><a href="permalinks.html" class="mobile-nav-link">永久链接</a><a href="themes.html" class="mobile-nav-link">主题</a><a href="templates.html" class="mobile-nav-link">模版</a><a href="variables.html" class="mobile-nav-link">变量</a><a href="helpers.html" class="mobile-nav-link">辅助函数</a><a href="internationalization.html" class="mobile-nav-link">国际化 (i18n)</a><a href="plugins.html" class="mobile-nav-link">插件</a><strong class="mobile-nav-title">李可老中医急危重症疑难病经验专辑</strong><a href="troubleshooting.html" class="mobile-nav-link">问题解答</a><a href="contributing.html" class="mobile-nav-link">贡献</a>
    
  </div>
  <div id="mobile-lang-select-wrap">
    <span id="mobile-lang-select-label"><i class="fa fa-globe"></i><span>简体中文</span></span>
    <select id="mobile-lang-select" data-canonical="docs/素问卷四.html">
      
        <option value="en">English</option>
      
        <option value="zh-tw">正體中文</option>
      
        <option value="zh-cn" selected>简体中文</option>
      
        <option value="ru">Русский</option>
      
        <option value="ko">한국어</option>
      
        <option value="pt-br">Português (Brasil)</option>
      
        <option value="th">ภาษาไทย</option>
      
    </select>
  </div>
</nav>
  <!-- Scripts -->
<!-- Cookie -->
<script src="https://cdn.jsdelivr.net/npm/js-cookie@2/src/js.cookie.min.js"></script>
<!-- build:js build/js/main.js -->
<script src="/js/lang_select.js"></script>
<script src="/js/toc.js"></script>
<script src="/js/mobile_nav.js"></script>
<!-- endbuild -->

<!-- Algolia -->


</body>
</html>